PROLOG
Piotr Ambroziak
spec => create sentence => database
amolociki z papieru, rakiety, ludzkie serca i origami. Pozornie tych rzeczy
nic nie łączy, ale nie według Roberta Langa, eksperta od origami, który
wykorzystuje tę sztukę składania papieru do ratowania życia. Wielu z nas
składało w dzieciństwie samoloty z papieru, ale dla Langa owa starożytna
zabawa stała się życiową pasją. Ta niezwykła przygoda zaczęła się już w pierwszej
klasie, gdy nauczycielka dała mu książkę o origami. Miała nadzieję, że
jeśli chłopiec zajmie się składaniem papierowych modeli, to przestanie przeszkadzać
swoim rówieśnikom. Nie myliła się. Lang dostał obsesji na punkcie
swojego nowego hobby.
Origami jest przyjemną rozrywką, ale wielu osobom może wydawać się
niepoważne. Nauczyciele Langa nie zdawali sobie sprawy z tego, że z każ-
dym modelem samolotu i każdym żurawiem origami chłopiec zbliża się
coraz bardziej do poznania wielkiej tajemnicy, która pozwoli mu dokonywać
przełomów w lotnictwie, chirurgii serca i technologii motoryzacyjnej.
Co takiego zobaczył Lang, czego inni nie mogli dostrzec? Otóż w origami
widział coś więcej niż sztukę. Zobaczył też różne schematy i wzory.
Wzory otaczają nas ze wszystkich stron. Spożywamy je, widzimy, wą-
chamy, smakujemy i przechodzimy obok nich każdego dnia. Jednak większość
osób ich nie zauważa — nie łączymy kropek. Nie dostrzegamy idei,
na których opierają się inni, braków i niedociągnięć w usługach ani też nisz,
które moglibyśmy wykorzystać poprzez zwykłe odróżnienie się od głównego
nurtu.

LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
8
W przypadku Langa było inaczej: on dostrzegał schematy we wszystkim,
szczególnie po tym, gdy jeszcze głębiej zanurzył się w sztukę składania
papieru, hobby o długiej historii, które przez wieki nie było rozwijane
i wydawało się wiedzą kompletną, bez możliwości dalszego rozwoju. Niektóre
kształty były uważane za zbyt trudne do odtworzenia, jak choćby
pająki, insekty lub chrząszcze. Jednakże takie ograniczenia były dla wyobraźni
Langa wyzwaniem. Chłopca oczarowywało wszystko, co na pozór
było niemożliwe. Wtedy jeszcze tego nie wiedział, ale właśnie ten moment
stanowił o jego przebudzeniu.
Lang studiował na wydziale elektrotechniki Uniwersytetu Stanforda,
a doktorat obronił na Kalifornijskim Instytucie Technologicznym (Caltech).
Tytuł jego pracy brzmiał: Lasery półprzewodnikowe: nowe geometrie i właściwości
spektralne. Jak widać, nie było to związane z jego hobby, ale równocześnie
ze swoimi akademickimi osiągnięciami Lang studiował dzieła wielkich
japońskich mistrzów origami, ucząc się od nich konstruowania niezwykle
skomplikowanych figur, aż w końcu był w stanie stworzyć papierowe postaci
Jimmy’ego Cartera i Dartha Vadera. Wciąż jednak marzył o papierowych
mrówkach ogniowych, krabach pustelnikach i smokach, ale to nadal
pozostawało poza zasięgiem jego możliwości.
Origami było dla niego hobby. Hobby, któremu oddał się bez reszty.
Uzyskawszy doktorat, Lang zajął się badaniami nad światłowodami, ale
zaraz po pracy poświęcał się swojej pasji, wchodząc coraz głębiej w ukryty
świat podobnych jemu miłośników japońskiej sztuki składania papieru.
Dzięki swoim dokonaniom na tym polu został przyjęty do Origami Detectives,
japońskiego stowarzyszenia miłośników origami, łączącego ludzi,
którzy odważyli się stworzyć z papieru naprawdę niezwykłe figury, np.
chrząszcza z rodziny kózkowatych charakteryzującego się niezwykle długimi
czułkami i rozpostartymi skrzydłami.
Praca i zabawa szybko się połączyły. Pracując z intensywnością szalonego
naukowca, Lang zaczął dostrzegać w origami naukę. Odkrył, że wszystkie
kształty wynikają z zaledwie kilku przewidywalnych schematów — była to
prawda, z której przez całe wieki nikt nie zdawał sobie sprawy. W konsekwencji
mógł opracować program komputerowy, który jest w stanie obliczyć
schemat składania niemal każdej figury, jaką jesteśmy sobie w stanie
wyobrazić. Użytkownik mógł za pomocą prostej funkcji narysować interesujący
go obiekt, a program obliczał i pokazywał linie zagięć, które pozwalały
PROLOG
9
uzyskać kształty dotąd uważane za niewykonalne. Jego koledzy, miłośnicy
sztuki origami, określili ten program mianem „tajnej broni”.
Lang zrewolucjonizował origami. W końcu był w stanie złożyć swojego
wymarzonego chrząszcza. Z dnia na dzień stopień trudności konkursów
origami poszybował w górę, a przeciętna liczba złożeń papieru uległa potrojeniu
— z 30 do 100.
Pomimo swoich 46 patentów z dziedziny optoelektroniki — uzyskanych
jeszcze przed czterdziestką — Lang porzucił obiecującą karierę naukową, by
zająć się na pełny etat składaniem papieru1
. Życie poświęcił poszukiwaniu coraz
bardziej wymyślnych, niemożliwych dotąd do wykonania figur origami.
„Laserami zajmowało się mnóstwo ludzi — mówił — a jeśli chodzi
o origami, gdybym ja tego nie zrobił, to nikt by tego nie zrobił”.
I nie mylił się, ale w tej wypowiedzi był jeszcze jeden, ukryty komunikat.
Naukowiec rozumiał, że origami może pomóc całemu światu, który desperacko
domaga się nowych rozwiązań. Przełomowe odkrycia Langa demonstrowały,
w jaki sposób kreatywne techniki składania papieru mogą pomóc
w rozwiązaniu wielu problemów z zakresu mechaniki i inżynierii. Gdy NASA
potrzebowała jakiegoś zmyślnego sposobu umieszczenia w rakiecie teleskopu
kosmicznego, zasięgnięto rady Langa. Podobnie gdy pewien niemiecki
koncern motoryzacyjny musiał opracować nową technikę składania poduszek
powietrznych, skorzystał z eksperckiej wiedzy Langa z zakresu
składania papieru. Dziś nawet bioinżynierzy wykorzystują jego odkrycia
do pakowania nitek DNA.
„Niemal wszystkie innowacje są wynikiem odkrywania połączeń między
różnymi obszarami wiedzy, z których inni ludzie nie zdają sobie sprawy”
— wyjaśnił mi Lang. Jego zdaniem, aby znaleźć stosowną okazję, należy
„szukać połączeń i próbować zrozumieć istniejące schematy. Dobrze jest
zobaczyć związki między dwoma polami, ale jeśli zrozumiemy kryjący się
pod nimi schemat, to łatwiej nam będzie dostrzec podobne rodzaje połą-
czeń także w innych obszarach ludzkiej działalności”.
1 Susan Orlean, The Origami Lab, „The New Yorker”, 19 lutego 2007, http://www.
newyorker.com/reporting/2007/02/19/070219fa_fact_orlean?currentPage=2.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
10
Pozornie cudowna umiejętność Langa do wynoszenia origami poza
pierwotne korzenie tej sztuki jest właściwą metaforą tej książki. Lang uczy
nas, że prawdopodobnie gdzieś tam istnieje jakaś większa myśl, musimy się
jedynie dowiedzieć, gdzie jej szukać. Jeśli nauczymy się dostrzegać schematy
w nieoczekiwanych miejscach, możemy poczynić postępy w wielu różnych
branżach, przyspieszyć proces poszukiwania nowych pomysłów i pełniej
realizować swój potencjał.
W tym wszystkim jest jednak pewien haczyk. Sztuka dostrzegania wzorów
i schematów wcale nie jest taka prosta, jak może się to na pozór wydawać.
W latach 50. XX w. przeciętny czas funkcjonowania firmy z listy Fortune 500
wynosił 75 lat, co było wartością zbliżoną do długości życia człowieka.
Obecnie czas ten uległ skróceniu do wartości porównywalnej z czasem życia
psa — zaledwie 15 lat — a niektórzy spodziewają się, że wkrótce będzie
wynosił jedynie dwa lata2
. Jednak przedsiębiorstwa nie próbują się zmienić
i dostosować do nowych warunków. W ciągu ostatniej dekady upadli tacy
potentaci, jak: Kodak, Borders, Trump Entertainment, Hostess Brands
i Tower Records, nie mówiąc już o wszystkich tych amerykańskich liniach
lotniczych, bankach i koncernach motoryzacyjnych, które utrzymały się
na powierzchni tylko dzięki wielomiliardowej pomocy rządowej. Oczywiste
jest więc, że musimy poprawić umiejętność rozpoznawania szkodliwych
schematów, które regularnie uderzają nas z siłą fali pływowej, a jednocześnie
powinniśmy szybko nauczyć się utrzymywać się na szczycie tej fali
i wykorzystywać przemiany, jakie ze sobą przynosi.
Po wielu latach doradzania setkom najlepszych i najbardziej znanych
marek — od Coca-Coli, poprzez IBM po Victoria’s Secret — stało się dla
mnie jasne, że jedyną rzeczą potężniejszą od idei jest kultura, która ją wyniosła
lub która uniemożliwia jej zakorzenienie się. Jednym z zadań, jakie
postawiłem sobie przy pisaniu tej książki, jest przedstawienie w niej sposobu
pokonania psychologicznych i kulturowych pułapek, które sprawiają,
że nawet bystrzy ludzie nie dostrzegają nadarzających się okazji.
2
 Steve Denning, Why Did IBM Survive, „Forbes”, 10 lipca 2011, http://www.forbes.com/
sites/stevedenning/2011/07/10/why-did-ibm-survive.
PROLOG
11
SIŁA TKWI W TŁUMIE
Przez długi czas poszukiwałem jakiegoś dobrego pomysłu na własny biznes,
ale — podobnie jak wielu ludzi — nigdy nie znalazłem niczego, co wydawałoby
mi się naprawdę trafne. Zanim skończyłem 29 lat, pracowałem już
jako: konsultant ds. zarządzania, szef działu analiz, specjalista inicjujący
innowacje i w końcu dyrektor w banku. Karierę zbudowałem na pomaganiu
innym ludziom w poszukiwaniach ich pomysłów, sam jednak nie znalazłem
właściwego dla siebie. Dlatego też pewnego ranka — w bardzo
wczesnych godzinach — utworzyłem społeczność internetową o nazwie
Trend Hunter, która miała pomóc ludziom dzielić się pomysłami na biznes.
Miałem nadzieję, że ktoś pomoże mi znaleźć odpowiednią inspirację, ale
gdy zobaczyłem, jaką popularnością cieszy się moja witryna, uświadomiłem
sobie, że to właśnie ona jest moją szansą.
BADANIA, KTÓRE DOPROWADZIŁY DO POWSTANIA TEJ KSIĄŻKI
Na pierwszy rzut oka można byłoby uznać Trend Hunter za witrynę informacyjną,
ale prawda jest taka, że jej starannie przemyślana struktura
wewnętrzna czyni z niej ogromne laboratorium badawcze. Wyobraź sobie
sześć boisk do koszykówki wypełnionych ekspertami, których jedynym celem
jest poszukiwanie pomysłów dla Ciebie, a następnie, że testujesz te pomysły
na tysiącach, a czasem na setkach tysięcy osób. To właśnie jest Trend
Hunter. Dotychczas przeanalizowaliśmy już ćwierć miliona produktów.
Tradycyjnie badania trendów zawsze były zdominowane przez przeczucia
i ludzi uważanych za guru. Nasze podejście odchodzi od tego schematu,
opierając się na jednoczesnym wkładzie wielu użytkowników witryny.
W 2007 r., na rok przed kryzysem, śledziliśmy jednocześnie trzy trendy:
spadek zainteresowania towarami luksusowymi, wzrost zjawiska samodzielnego
szycia ubrań, które nazwaliśmy modą kryzysową, oraz odwrót od restauracji,
nazwany powrotem do kuchni. Były to trzy istotne zmiany w zachowaniu
konsumentów, które zapowiadały powstanie rynków na nowe
produkty i usługi. Rok wcześniej, w 2006 r., przewidzieliśmy, że reklamodawcy
zmniejszą nakłady na reklamę telewizyjną, przenosząc swoje zainteresowanie
do internetu, a w 2007 r. twierdziliśmy, że Twitter stanie się nową
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
12
potężną platformą marketingową, choć wówczas działał on dopiero od kilku
miesięcy. Innymi słowy: witryna Trend Hunter wielokrotnie dowodziła swojej
skuteczności jako globalna platforma generowania idei. Jej zaletą jest to, że nie
ograniczają jej ograniczenia jednostki; swoje niezwykłe zdolności przewidywania
przyszłości opiera na milionach dociekliwych umysłów.
Gdy zaczęliśmy oferować firmom dedykowane usługi analityczno-badawcze,
lista klientów Trend Huntera w krótkim czasie rozrosła się znacząco,
zapewniając nam wgląd w najtrudniejsze problemy związane z innowacyjnością,
przed jakimi stoją dzisiaj przedsiębiorstwa. Jednego dnia
możemy przewidywać wygląd przyszłych interfejsów urządzeń firm Samsung
lub Intel, a drugiego pomagać firmie Adidas dotrzeć do kultury masowej,
by zaczerpnąć z niej pomysł na następny rekordowo popularny model
buta, albo też zapewniać firmie Crayola inspirację do tworzenia nowych
kreatywnych zabawek. Wszystkie te zlecenia dały nam rzadką okazję do
sprawdzenia naszej metody w realnych warunkach świata rzeczywistego
i dowiedzenia się, w jaki sposób najlepszym innowatorom udaje się ciągle
pozostawać na fali i wyprzedzać rzeczywistość o krok.
Przeprowadziliśmy także badania wśród niemal tysiąca innowatorów,
przedsiębiorców i klientów, chcąc lepiej zrozumieć ich sekrety. Po przeanalizowaniu
tych wszystkich dostępnych nam materiałów zidentyfikowaliśmy
sześć konkretnych schematów, które zaprezentuję w tej książce,
a które mogą pomóc Ci w szybszym znalezieniu właściwej okazji. Chociaż
miałem do dyspozycji wiele twardych danych, nie zamierzam ich przedstawiać
wprost — wolę zamiast tego opowiedzieć historie. Nie tylko te
znane, ale także i te, których dotychczas raczej nie słyszałeś: opowieści
o ludziach z bardzo różnych środowisk, którym udało się osiągnąć coś naprawdę
niezwykłego. Analizując te historie, zobaczysz, w jaki sposób ludzie
i firmy opanowali poszczególne schematy, i na ich przykładach nauczysz się,
jak być lepszym innowatorem, który będzie w stanie przechytrzyć konkurencję.
Miłej lektury!
Część I
PRZEBUDZENIE
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
14
MYŚLIWY I FARMER
15
Rozdział 1
MYŚLIWY I FARMER
yjąc w czasach bezprecedensowych zmian, łatwo dojść do wniosku, że
stoją przed nami niczym nieograniczone możliwości. W tym wszystkim
czai się jednak pewna pułapka. Musimy być dostatecznie inteligentni
— stać na dostatecznie wysokim stopniu ewolucji — by wykorzystać te
zmiany. Musimy wyjść z butów „farmera” i znaleźć w sobie „myśliwego”.
Dziesięć tysięcy lat temu nastąpiła istotna zmiana. Ktoś w sposób świadomy
zasadził pierwsze nasiona, rozpoczynając nowy rozdział w dziejach
człowieka. Ludzkość zyskała pewne źródło pożywienia, eliminując konieczność
uciążliwego poszukiwania dziko rosnących jadalnych roślin i prowadzenia
polowań. Wiązało się to ze zmianą trybu życia z wędrownego na
osiadły. Ludzie mogli w końcu przebywać dłużej w jednym miejscu, budować
lokalne społeczności i zacząć gromadzić dobra materialne. Dla kolejnych
500 pokoleń najważniejsze były przewidywalność i ochrona porządku.
Człowiek wyewoluował w doskonałego rolnika. Ciąg zdarzeń jest niezwykle
prosty: gdy znajdziemy odpowiedni skrawek ziemi do uprawy, automatycznie
odtwarzamy łańcuch decyzji, które doprowadziły do ostatnich
plonów. Jesteśmy już na to zaprogramowani. Dziś doskonale widać to
w zachowaniu większości korporacji. Gdy firma odniesie sukces, natychmiast
zaczyna tworzyć zasady, procedury i regulaminy, by ochronić uzyskany
status quo.
Ż
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
16
Wszyscy jesteśmy farmerami. Twoim „polem” może być praca, produkt
lub marka, ale zawsze nasze działania sprowadzają się do jednego: gdy
znajdziemy żyzną ziemię, zaczynamy ją uprawiać. Neurologiczne uwarunkowanie
— program zapisany w naszych mózgach — przejmuje kontrolę
i zaczynamy oddawać się znanemu sobie rzemiosłu, próbując jeszcze raz
uzyskać to, co przyniosły nam poprzednie zbiory.
I chociaż ten sposób postępowania sprawdzał się i służył nam dobrze
przez ostatnie 10 tys. lat, to jednak sprawił także, że jesteśmy całkowicie
nieprzygotowani na wyzwania współczesności. Aby stawić czoła szybko
zachodzącym zmianom, musimy uwolnić się od przeszłości. W tym celu
powinniśmy spróbować lepiej zrozumieć nasze skłonności i dowiedzieć się,
w jaki sposób obudzić drzemiącego w nas „myśliwego”. Owszem, możesz
odczuwać pokusę, by myśleć: „Ale ja już jestem myśliwym. Przecież właśnie
dlatego czytam tę książkę! Dlaczego nie mogę po prostu poznać wszystkich
potrzebnych mi schematów i od razu zabrać się do działania?”. W tym
braku cierpliwości kryje się ogromne niebezpieczeństwo. Jeśli wpadniesz
w którąś z licznych pułapek, jakie niesie ze sobą mentalność rolnika, nie
będziesz w stanie w pełni wykorzystać przedstawionych tu schematów.
Dlatego uzbrój się w cierpliwość i posłuchaj.
FARMER: SYROP NA KASZEL, NIEZRĘCZNE MOMENTY I SEKSAPIL
Roy Raymond to odpowiednik dzisiejszych ambitnych kalifornijskich przedsiębiorców
działający w latach 70. ubiegłego wieku. Po ukończeniu Uniwersytetu
Stanforda stanął przed wyzwaniem znalezienia pomysłu na biznes,
który mógłby nazwać własnym. Niestety, jakoś nie udawało mu się go
znaleźć jako pracownikowi firmy Vicks, której głównym produktem był
dostępny bez recepty syrop na kaszel. Pewnego dnia, poszukując prezentu
dla żony, Raymond wszedł do działu z bielizną damską w domu towarowym.
Mówiąc delikatnie, poczuł się tam naprawdę niezręcznie. Miał wrażenie, że
jest „niemile widzianym intruzem”, czuł się zażenowany i zagubiony wśród
„wieszaków ze szlafrokami z frotté oraz brzydkich, nylonowych koszulek
z kwiatowymi wzorami”1
.

1
 Emily Newhall, A Catalog-Business Boom, „Newsweek”, 16 listopada 1981.
MYŚLIWY I FARMER
17
To poczucie dyskomfortu doprowadziło go do pewnego pomysłu: dlaczego
nie otworzyć sklepu przyjaznego dla mężczyzn, w którym mogliby
bez skrępowania kupować bieliznę dla swoich dziewczyn lub żon? Pomysł
opierał się na dwóch założeniach: po pierwsze, sklep stworzony z myślą
o panach zapewniłby im bardziej komfortowe warunki do robienia zakupów,
a po drugie, naprawdę seksowna bielizna byłaby przebojem zarówno
wśród mężczyzn, jak i kobiet.
W 1977 r. Raymond wybłagał u krewnych pożyczkę w wysokości 80 tys.
dolarów, która posłużyła mu do otwarcia małego sklepu z bielizną. Ściany
wyłożone drewnem, modne stroje i ekskluzywny, trafiający w gusta męż-
czyzn wystrój szybko przysporzyły mu wielu klientów i w pierwszym roku
wartość sprzedaży osiągnęła 0,5 mln dolarów. Ten bezsporny sukces sprawił,
że Raymond otworzył trzy kolejne sklepy. Chcąc podbić rynek krajowy,
postawił na sprzedaż wysyłkową i wydał katalog, który był szeroko komentowany
w branży i zyskał popularność m.in. przez to, że trafił na szafki
mężczyzn w wielu zakładach pracy. W ciągu kilku lat Raymond zbudował
solidną firmę, otwierając nowe punkty i ciesząc się zyskami idącymi w miliony.
Zapewne domyśliłeś się już, że sklep Raymonda nosi nazwę Victoria’s
Secret, choć w tej dziś już międzynarodowej sieci niewiele pozostało z modelu
biznesowego zaproponowanego przez absolwenta Stanforda. Raymond
podjął wiele trafnych decyzji, jak choćby przekształcenie nie najlepszego
doświadczenia klienta w lukratywny biznes i znalezienie nowej niszy, co
przyniosło mu zasłużone zyski. Jednak pomimo tych kilku mądrych posunięć
nie zdołał uchwycić szerszej perspektywy. Okazało się np. — co w sumie
jest rzeczą oczywistą — że główną klientelą były kobiety, a nie mężczyźni.
Innymi słowy: Raymond skierował swój przekaz marketingowy do niewłaściwej
grupy odbiorców. Głównym powodem, dla którego kobiety robiły
zakupy w jego sklepach, była atrakcyjna oferta. Jednak kobiety nie kupowały
modnej bielizny po to, by uszczęśliwić mężczyzn. Ważniejsze było to,
że dzięki nowoczesnym wzorom czuły się pewniejsze siebie. Raymond nie
zrozumiał tego wszystkiego i w końcu jego sieć znalazła się na równi pochyłej
prowadzącej prosto w stronę bankructwa. Właśnie wtedy firmę
przejął potentat handlu detalicznego Leslie Wexner.
W ciągu kilku miesięcy nowi menedżerowie przeprowadzili repozycjonowanie
sklepów i katalogu, zmieniając wszystko: szatę graficzną, markę,
kolory i style, i dopasowując to do kobiecego gustu. Nowe, świeże i pełne
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
18
energii podejście sprawdziło się niczym magiczna receptura. Rezultat: trzy
dekady później Victoria’s Secret jest wartą 6 mld dolarów megamarką.
Biorąc pod uwagę skalę błędów popełnionych przez Raymonda, łatwo
byłoby machnąć ręką na jego talenty. Możemy twierdzić, że przeoczył to,
co było oczywiste, ale nie wolno nam zapomnieć, że początkowo jego
sklepy zarabiały miliony. Znalazł formułę, która się sprawdziła, i trzymał
się jej przez kolejne lata.
Niestety, podobnie jak wiele osób i zespołów Raymond postanowił pozostać
zwykłym farmerem. Gdyby tylko chciał nieco poeksperymentować
i zdecydował się odrzucić swoje założenia, którym pozostawał tak wierny,
być może zdołałby w pełni wykorzystać tę olbrzymią szansę, jaka rysowała
się przed jego firmą.
A jakie szanse Tobie uciekają właśnie w tej chwili? Ile przełomowych
pomysłów biznesowych leży zaledwie o kilka kroków od ścieżki, którą aktualnie
podążasz? Prawda jest taka, że nigdy tego nie wiemy. W przeciwień-
stwie do Raymonda większość z nas raczej nie znajdzie się w takiej sytuacji,
że ktoś przyjdzie na nasze miejsce i zacznie wykonywać naszą pracę tak
znacząco lepiej.
Chociaż niepowodzenie Raymonda miało rozmiary katastrofalne, to
jednak jego błędy i wady nie są niczym niezwykłym wśród przedsiębiorców.
On dał się złapać w trzy farmerskie pułapki: popadł w samozadowolenie i był
usatysfakcjonowany z osiągniętych dotychczas rezultatów, popadł w rutynę
i zamierzał jedynie powtarzać to, co udało mu się wcześniej, i chciał nadmiernie
chronić swoje własne przekonania.
Może się to wydawać dziwne, ale jedną z najważniejszych i trudnych do
uzyskania gdzie indziej lekcji płynących z tych pułapek jest stwierdzenie,
że bycie w czymś „dobrym” może w ostatecznym rozrachunku uniemoż-
liwić zrealizowanie pełni swojego potencjału.
MYŚLIWY: COUTURE, DŻINSY I ŻADNYCH ZDJĘĆ
Aby zrozumieć, w jaki sposób uniknąć tych typowych pułapek, poznajmy
człowieka, który nie wygląda na myśliwego — 78-letniego mężczyznę z tętniącego
życiem hiszpańskiego miasta portowego A Coruña. Mężczyzna ten
niemal każdego dnia ubrany jest w ten sam niebieski strój, lunch zawsze je
MYŚLIWY I FARMER
19
w zakładowej stołówce i rzadko wyjeżdża na urlop. Nie udziela też wywiadów,
a przed 1999 r. na próżno byłoby szukać w prasie choćby jednego
zdjęcia tego tajemniczego człowieka.
Na zrobienie sobie zdjęcia w końcu jednak musiał się zgodzić, gdyż
było to niezbędne, by jego firma mogła pojawić się na giełdzie. Zarobił miliardy
dolarów, rewolucjonizując modę, a obecnie jest trzecim pod wzglę-
dem wielkości majątku człowiekiem na świecie, bogatszym od Warrena
Buffetta i Larry’ego Ellisona i depczącym po piętach Carlosowi Slimowi
i Billowi Gatesowi2
.
Amancio Ortega jest twórcą marki Zara, międzynarodowej sieci sklepów
odzieżowych, którą można byłoby potraktować jak jedną z wielu podobnych
firm produkujących ubrania. Prawda jest jednak taka, że ta firma
jest całkowicie inna. Dyrektor działu mody w domu Louis Vuitton określa
ją jako „zapewne najbardziej innowacyjną i miażdżącą rynek sieć handlową
na świecie”3
. Zara nie reklamuje się, gdyż nie byłaby w stanie tego robić,
a zresztą nawet nie musi. W sklepach tej marki klient nie znajdzie każ-
dego możliwego kroju i rozmiaru, a style poszczególnych kolekcji rzadko
kiedy cokolwiek łączy. I to właśnie stanowi tajemnicę sukcesu.
Aby zrozumieć, w jaki sposób Zara uczyniła Ortegę tak bajecznie bogatym
człowiekiem, musimy wpierw zrozumieć, jak będzie wyglądała przyszłość
biznesu w każdej branży. Nie będzie to więc pogadanka o modzie.
Wszystko zaczyna się od tempa działania. Inne firmy odzieżowe potrzebują
od kilku miesięcy do roku, aby przejść od projektu ubrania do gotowego
produktu oferowanego w sklepie. Firmie Ortegi zajmuje to… 14 dni4
.
Projektanci i twórcy wzorów każdego dnia opracowują po kilka koncepcji,
które firma natychmiast wytwarza w krótkiej serii w lokalnym zakładzie.
Outsourcing produkcji i przeniesienie jej do Chin nie wchodzi w grę,
2
 W 2016 r. przesunął się na drugą pozycję w rankingu najbogatszych ludzi świata według
magazynu „Forbes”, z majątkiem szacowanym na 67 mld dolarów — przyp. tłum.
3 Zara, a Spanish Success Story, CNN, 15 czerwca 2001, http://edition.cnn.com/BUSINESS/
programs/yourbusiness/stories2001/zara
4 The Reclusive Billionaire: Secret Life of Zara Boss Amancio Ortega and His ’Fast Fashion’
Empire, „The Age”, 5 marca 2013, http://www.theage.com.au/executive-style/management/
the-reclusive-billionaire-secret-life-of-zara-boss-amancio-ortega-and-his-fast-fashion-empire20130305-2fhne.html.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
20
gdyż zbyt duża odległość geograficzna spowodowałaby opóźnienia. Zara
często zaczyna od produkcji z wykorzystaniem materiałów greige — jeszcze
niegotowych i niepofarbowanych — co daje możliwość nadania koloru
w ostatniej chwili.
Przykładowo: jeżeli spod ręki projektantów właśnie wyszła krótka czerwona
sukienka z kołnierzem, to w ciągu dwóch tygodni zostanie ona wyprodukowana
w pięciu typowych rozmiarach i dotrze do wszystkich sklepów
sieci Zara, których łącznie jest 2000. Klientka, która kupi tę sukienkę, zostanie
spytana przy kasie, co jej się w niej podoba. Takie pytania mogą się wydawać
całkowicie nieznaczące, ale pod koniec dnia trafiają do raportów, które sprzedawcy
składają w centrali. Jeśli określona liczba klientek powie, że sukienka im
się podoba, ale mają pewne wątpliwości co do kołnierza, projektant natychmiast
nakreśli nowy model, pozbawiony tego kontrowersyjnego elementu,
i w ciągu 14 dni odmieniona sukienka pojawi się na półkach 2000 sklepów.
Krótkie serie mają wiele zalet: firma rzadko kiedy zostaje z zapasami,
których nie może sprzedać, a reklama danego modelu staje się bezzasadna,
zbędna i w zasadzie niemożliwa — nie ma przecież sensu umieszczać na
billboardzie czegoś, czego za tydzień nie będzie można już kupić. Oprócz
tego mała dostępność towaru wzmaga poczucie ekskluzywności. Jeśli natrafisz
na najnowszy model spódnicy z bieżącego tygodnia, to masz szczęście,
ale jeśli będziesz się wahać, to może już nigdy nie znajdziesz go w sprzedaży.
W ten sposób wytwarza się poczucie okazji i skłania ludzi do szybkiego zakupu
— to znana sztuczka psychologiczna, która jest skuteczna w odniesieniu
do wielu klientów. Równie ważna jest świadomość, że niewielka dostępność
produktu oznacza, iż mało prawdopodobne jest, że w pracy pojawi
się inna kobieta ubrana dokładnie w tę samą sukienkę.
Wszystkie te niezwykłe techniki działania pomogły Zarze stać się jedną
z najszybciej rozwijających się firm odzieżowych świata, które mają miaż-
dżący wpływ na swój rynek. W artykule poświęconym w całości Zarze
dziennikarze brytyjskiej gazety „The Telegraph” stwierdzili, że otworzenie
sklepu sieci jest „dowodem na stylowość danego miasta” i zacytowali pewną
młodą kobietę, która mówiła: „Dzięki Bogu, że w końcu przestajemy być
krajem trzeciego modowego świata”5
.

5
 Marion Hume, The Secrets of Zara’s Success, „The Telegraph” (Londyn), 22 czerwca 2011,
http://fashion.telegraph.co.uk/news-features/TMG8589217/The-secrets-of-Zaras-success.html.
MYŚLIWY I FARMER
21
W przeciwieństwie do opisanego przeze mnie archetypu „farmera”
Ortega nigdy nie jest zadowolony z tego, co już udało mu się osiągnąć. Jest
nienasycony. Jak sam mówi, bez względu na to, czy ktoś jest projektantem,
czy sprzedawcą w sklepie, jego „codzienne zadania stoją pod znakiem dążeń
do nieustannej poprawy i poszukiwań nowych możliwości”. Ortega nie
popada w powtarzalność. Nie poświęca czasu i energii na ochronę swoich
projektów modowych. Napędzają go nieustanna ciekawość i dążenie do
niszczenia.
Oto trzy instynkty prawdziwego myśliwego: nienasycenie, ciekawość
i chęć niszczenia.
PRZEBUDZENIE TKWIĄCEGO W NAS MYŚLIWEGO
Chociaż przedstawione przed chwilą idee mogą wydawać się proste, to
jednak zastosowanie tych koncepcji w praktyce okazuje się zupełnie inną
kwestią. Pierwszym krokiem jest przebudzenie, proces, o jakim przypomniałem
sobie dopiero w wyniku pewnej rozmowy telefonicznej, która
poprzedziła moje wystąpienie na ważnym wydarzeniu korporacyjnym. Prezes
firmy „napompował” mnie w stylu Tony’ego Robbinsa, choć to przecież
ja zostałem wynajęty do wygłoszenia mowy motywacyjnej. Człowiek ten
stoi na czele firmy ubezpieczeniowej wartej miliardy dolarów i rozwijającej
się, choć nie tak szybko, jak oczekiwaliby tego udziałowcy. Nie tracił czasu
na żadne niepotrzebne wstępy. Zapytał: „Czy mogę być z panem szczery?
Czy moglibyśmy pogadać tak, jak gadają ze sobą dziewczyny w szatni?”.
Pomyślałem sobie, że to ciekawe określenie, ale czemu nie. Mężczyzna
kontynuował z takim zapałem i posługując się tak barwnym i pikantnym
językiem, że przywodził na myśl trenera, który w przerwie meczu mobilizuje
swoją przegrywającą drużynę. „Nasza marka jest jak lew. Zostaliśmy
królami. Opanowaliśmy teren. Ale teraz, choć jesteśmy tym samym dużym
lwem, to zasnęliśmy w cieniu drzewa. Ludzie przychodzą do pracy, zarabiają
na swoje utrzymanie i zaciągnięte kredyty, po czym spokojnie wracają
do domów. Jesteśmy dobrzy, ale nie wspaniali. Nasyciliśmy się i straciliśmy
apetyt. Jesteśmy jak lew siedzący pod drzewem i leniwie obserwujący hieny,
które stopniowo wchodzą na nasze terytorium. Podchodzą coraz bliżej.
Zaczynają nas drapać i popychać. Jedzą nasze jedzenie! W pewnym momencie
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
22
musimy sobie po prostu przypomnieć, że jesteśmy tym p*****onym lwem!
Musimy wstać i wydać z siebie ten p*****ony ryk!”. Dla tego myśliwego
największym wrogiem było poczucie samozadowolenia. Człowiek ten nie
tylko był tego świadomy, on miał na tym punkcie obsesję. „To musi się
zmienić — ryczał — i to natychmiast. Albo ludzie są ze mną i potrafią
znaleźć się w nowym porządku tego świata, albo nie. To oznacza, że być
może nie każdy pasuje już do tej pracy. To może znaczyć, że niektórzy będą
musieli się zmienić. Jedno jest jednak pewne: jesteśmy myśliwymi i nadszedł
nasz czas, by zapolować!”.
Wiele spośród obecnie największych i najsilniejszych firm jest lwami.
Potrafią zagarnąć nowe terytorium, ale gdy już wezmą je w swoje władanie,
odczuwają pokusę, by zwolnić na chwilę, zrobić sobie przerwę i kąpać się
w chwale. Są królami dżungli i nie wyobrażają sobie, by ktoś ośmielił się
zagrozić tej pozycji i próbować ich zdetronizować. To nastawienie nie pozostaje
jednak niezauważone. Inne zwierzęta dostrzegają to samozadowolenie,
wyczuwają je nosem i korzystają z niego. Hieny stają się nieco bardziej
śmiałe i głodne.
Działając w niestabilnym i nieprzewidywalnym świecie biznesu, trzeba
umieć się dostosowywać. Czas wyjść z cienia poprzedników — naostrzyć
broń i przygotować się do walki. Myśliwi nieustannie rozglądają się za
wskazówkami, wsłuchują się w otoczenie i zbierają z niego zapachy, które
mogłyby świadczyć o powstaniu jakiejś dobrej okazji. Jeśli Twoja włócznia
chybi celu, rzuć ją inaczej lub pomyśl o pozyskaniu lepszej broni. Myśliwi
stale analizują docierające do nich sygnały i poszukują nowych schematów,
które pozwolą im wyśledzić kolejną zwierzynę.
Czas, byś obudził w sobie wewnętrznego myśliwego. Powstań. Zacznij
działać i ucztować, gdy lew śpi! Zbuduj kulturę szybkiego działania i przyjmij
do wiadomości, że Twoją kluczową przewagą jest umiejętność zrozumienia
klienta, dostosowania się do jego potrzeb i szybkiego znalezienia
nowych rozwiązań.
Nie ma znaczenia wielkość Twojej firmy. Wstań, zażądaj tego, co Ci się
należy, i wydaj z siebie ryk triumfu.
Rozdział 2
PUŁAPKI FARMERA
KONTRA INSTYNKT MYŚLIWEGO
y przebudzić swojego wewnętrznego myśliwego, należy wpierw lepiej zrozumieć
pułapki, jakie zastawia na nas postawa farmera. Konieczne jest też
nabranie odpowiednich instynktów, które pozwolą skutecznie ich unikać.
PUŁAPKA FARMERA NUMER 1: SAMOZADOWOLENIE
Trzydzieści lat temu pokolenie wyżu demograficznego rozpoczęło swoje
korporacyjne kariery w przekonaniu, że dzięki stabilnej pracy w dużych
organizacjach będą mogli stopniowo zarabiać coraz więcej aż do przejścia
na zasłużoną emeryturę. Tego świata już nie ma. Obecnie nawet dobrze zarządzane
firmy upadają, jeśli nie potrafią w porę dostosować się do nowych
warunków. Przyczyną jest często poczucie samozadowolenia, które niepostrzeżenie
wkrada się w kulturę organizacji.
W mojej pierwszej książce, zatytułowanej Exploiting Chaos (Wykorzystać
chaos), przytoczyłem przykład pewnej firmy, która zmieniła zasady gry w swojej
branży. Innowacyjność była jej znakiem rozpoznawczym: to ona skonstruowała
narzędzie do sprawdzania pisowni i gramatyki, a także urządzenie,
w którym można byłoby wprowadzać tekst, trzymając je na kolanach.
W 1989 r. firma miała 0,5 mld dolarów dochodu i wciąż rosła. Większość
B
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
24
osób mogłaby sądzić, że mówię o jednej z marek: Apple, Microsoft, HP, IBM
lub Xerox, ale nie. Chodzi o firmę Smith Corona, największego producenta
maszyn do pisania na świecie.
Smith Corona próbowała swoich sił także w nowym świecie komputerów,
nawiązując w 1990 r. współpracę z firmą Acer. Jednak niecałe dwa lata
później ówczesny prezes Smith Corony nieoczekiwanie ją zerwał, zauważając
przy tym: „Wiele osób sądzi, że maszyny do pisania i elektryczne edytory
tekstu skazane są na wymarcie, ale to twierdzenie jest dalekie od prawdy.
Na nasze produkty nadal jest silny popyt, zarówno w Stanach Zjednoczonych,
jak i na świecie”1
.
Trudno wyobrazić sobie mniej trafną ocenę, gorszy moment na zakoń-
czenie współpracy i większy brak umiejętności przewidzenia dalszego rozwoju
wypadków. Trzy lata później Smith Corona ogłosiła bankructwo, a Acer
rozwijała się dalej, stając się w pewnym momencie drugą pod względem
wielkości firmą w branży komputerów osobistych na świecie.
Smith Corona nie była odosobnionym przypadkiem. W ostatnich dziesięcioleciach
upadło wiele firm, które niegdyś zajmowały dominującą pozycję
na rynku. Były czasy, gdy pokolenie yuppies dumnie obnosiło się
z najnowszymi modelami telefonów BlackBerry. By utrzymać główną pozycję
na rynku korporacyjnym, firma BlackBerry (pierwotnie nazywała się
Research in Motion) zbudowała silną markę, szczycącą się przede wszystkim
niezwykłym poziomem zabezpieczeń i niezawodności. Te cechy były
rodzajem średniowiecznej fosy, chroniąc przed zakusami konkurencji, która
także chciałaby uszczknąć coś dla siebie z korporacyjnego tortu. Jednak
koncentracja na samej sobie i zwykłe poczucie samozadowolenia sprawiły,
że firma nie dostrzegła potencjału szybko rozwijającego się rynku konsumenckiego.
I właśnie ta krótkowzroczność przypieczętowała jej los. Klienci
indywidualni rzucili się na stylowe modele telefonów oferowane przez
firmy Apple i Samsung. Stopniowo konkurenci podnieśli poziom zabezpieczeń
i bezawaryjności swoich urządzeń, podkopując pozycję BlackBerry
na jej ukochanym rynku firmowym. To był nieoczekiwany cios, który powalił
giganta na kolana.
1 Kris Frieswick, The Turning Point, „CFO Magazine”, 1 kwietnia 2005, http://ww2.
cfo.com/strategy/2005/04/the-turning-point.
PUŁAPKI FARMERA KONTRA INSTYNKT MYŚLIWEGO
25
Na poziomie korporacji łatwo jest dostrzec przyczyny samozadowolenia.
Ale w tę pułapkę wpadają także jednostki. Jakże często ludzie opierają swoje
kariery wyłącznie na dążeniu do osiągnięcia powierzchownych, ulotnych
celów i dopiero po pewnym czasie zauważają, że są w okowach niewłaściwych
zachęt i sztywnych struktur. Przykładowo: w wyprodukowanym niedawno
przez ESPN filmie dokumentalnym Broke ujawniono, że aż 78% graczy
amerykańskiej Narodowej Ligi Futbolu (ang. National Football League — NFL)
na kilka lat przed przejściem na sportową emeryturę jest bankrutami (lub
stoi na krawędzi bankructwa). Podobny los spotkał 60% zawodników NBA.
Podobnie spektakularne wzloty i upadki są powszechne wśród gwiazd filmowych,
raperów, właścicieli małych firm oraz przedsiębiorców korzystają-
cych ze wsparcia kapitału wysokiego ryzyka (ang. venture capital — VC).
Innymi słowy: jest to powtarzany przez miliony ludzi schemat działania,
który ujawnia głębszy problem związany ze zdolnością człowieka do radzenia
sobie ze zmianami.
Zastanówmy się nad zmiennymi losami MC Hammera, który jest przykładem
jednego z największych sukcesów i upadków w historii rapu. Jeśli
spojrzeć na to powierzchownie, można dojść do wniosku, że był to typowy
wykonawca jednego przeboju, pozbawiony większych ambicji i talentu.
Jednak prawda jest taka, że Hammer pracował niezwykle ciężko. Po trzech
latach służby w marynarce wojennej rozpoczął karierę muzyczną, ale nie
zgłosił się do żadnego z istniejących koncernów płytowych, lecz założył
własne studio. Wiedział, że często większość zysków trafia do wytwórni,
a nie do artystów. Początkowo płyty sprzedawał wprost z bagażnika swojego
samochodu i promował się, gdzie tylko mógł. I chociaż po megahicie
z 1991 r., Too Legit to Quit, ludzie przestali go słuchać, on nagrywał dalej,
wypuszczając na rynek jeszcze osiem albumów.
U szczytu swojej popularności Hammer popełnił kolosalny błąd.
Zaczął wydawać znacznie więcej, niż był w stanie zarobić — potrafił wydać
0,5 mln dolarów miesięcznie na towarzyszących mu tancerzy i wokalistów.
Niestety, właśnie wtedy jego popularność zanotowała gwałtowny spadek.
Przebój U Can’t Touch This z 1988 r. był w gruncie rzeczy metaforą bycia na
szczycie. Jednak dobre czasy nie trwają wiecznie i Hammer powinien być
przygotowany na los, który stał się udziałem tak wielu raperów przed nim
— muzyków, którzy wznieśli się na szczyt, a potem z niego spadli. W 1996 r.
nic już nie zostało z szacowanego na 33 mln dolarów majątku, a artysta
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
26
musiał ogłosić upadłość i „czas Hammera” — określenie będące częścią jego
hasła przewodniego (Stop! Hammer Time!) — stał się historią.
Drogą MC Hammera zdają się iść niezliczone firmy, które nie dostosowują
się do zmieniających się warunków i bezsensownie marnotrawią
pieniądze na marketing i innowacje. Szczególnie widoczne jest to w przypadku
tych firm, którym udało się osiągnąć sukces w przeszłości. Każdy
sukces pociąga za sobą pewien rodzaj samozadowolenia, które skłania pracowników
do „zabaw pieniędzmi”. Podobnie dzieje się w przypadku hazardzistów,
którzy po dużej wygranej chętniej ponoszą większe ryzyko,
grając zdobytymi przed chwilą pieniędzmi o coraz to wyższe stawki.
INSTYNKT MYŚLIWEGO NUMER 1: NIENASYCENIE
Aby stłumić poczucie samozadowolenia, należy wykazać się nienasyceniem.
Jedz lub sam zostaniesz zjedzony — to zasadnicza siła napędzająca działania
myśliwego. Chociaż nawet jemu należy się chwila przyjemności i odpoczynku
przy posiłku, to jednak zawsze powinien przepatrywać horyzont
w poszukiwaniu kolejnej zdobyczy. A jeszcze lepiej, jeśli myśliwy działa
w kulturze z obsesją na punkcie zadowalania klienta.
Richard Fairbank jest Amancio Ortegą branży kart kredytowych. Podobnie
jak swój hiszpański „bliźniak” jest zamożny i trzyma się na uboczu,
przez co niewiele osób go zna i byłoby w stanie rozpoznać na ulicy. A jednak
Fairbank jest założycielem banku, który odnosi niezwykłe sukcesy —
Capital One.
W 2006 r. bank reklamował się serią klipów, w których głównymi bohaterami
byli tradycyjni „bankierzy-Wizygoci”. Przekaz był prosty: jeśli banda
bankierów-barbarzyńców przygotowuje się do złupienia twoich oszczędności,
to z całą pewnością chciałbyś mieć kogoś, kto by cię przed nimi
obronił. Była to metafora ukazująca różnicę między bankami „starej szkoły”
a Capital One.
W 2014 r. już blisko 50 mln osób miało w swoich portfelach kartę wydaną
przez Capital One. Zanim pojawiła się ta oferta, oprocentowanie niemal
wszystkich kart kredytowych oscylowało w okolicach 20%, w dodatku
za ich posiadanie trzeba było uiszczać coroczną opłatę. To był świat finansowy,
w którym „jeden produkt ma pasować każdemu”, świat zdominowany
PUŁAPKI FARMERA KONTRA INSTYNKT MYŚLIWEGO
27
przez duże tradycyjne banki. Fairbank był zdania, że nienasycona i nieustająca
koncentracja na danych i analizie — podobnie jak śledzenie bieżą-
cych trendów w modzie w przypadku Ortegi — może doprowadzić do
powstania czegoś innego. Wyszedł z założenia, że jeśli dobrze się pozna
i zrozumie swoich klientów, to można będzie lepiej przewidywać sposób,
w jaki będą korzystali z zaoferowanego im produktu, lepiej oceniać ryzyko
i poziom zainteresowania. To z kolei prowadzi do indywidualnej oferty:
spersonalizowanych stawek, opłat i dodatkowych korzyści, której żaden
inny bank nie mógłby dorównać.
Już w 1999 r., gdy większość konkurentów nie miała nawet własnej strony
internetowej, w „Fast Company” pisano o nienasyceniu Fairbanka, że
gdy klient łączy się telefonicznie z centralą banku, „do działania przystę-
pują szybkie komputery. Pełne informacji na temat 1/7 amerykańskich gospodarstw
domowych i wyczerpujących danych na temat zachowań milionów
klientów banku komputery są w stanie zidentyfikować dzwoniącego
i przewidzieć, z jakim zamiarem dzwoni. Po przeanalizowaniu 50 różnych
możliwości — kogo poinformować o zdarzeniu — komputer podejmuje
najlepszą decyzję w danej sytuacji. Analizuje i przekazuje kilkadziesiąt
szczegółowych informacji na temat dzwoniącego klienta. Wie nawet, jakim
produktem może być on zainteresowany”2
.
Działający wówczas już od 11 lat Capital One zdobył 16,7 mln klientów
i archiwum 28 tys. eksperymentów finansowych, z których każdy stanowił
nowatorskie połączenie produktu, ceny i formy promocji. Fairbank wyjaśnił
dziennikarzom „Fast Company”, że jego sukces wynikał ze znacznie
większego głodu innowacyjności. „Karty kredytowe to nie bankowość —
stwierdził. — Tak naprawdę stworzyliśmy maszynę do wprowadzania innowacji”.
Przez kolejną dekadę Capital One rozwijał się w wielu kierunkach,
opierając swój biznes nie tylko na kartach kredytowych, ale także na
kredytach hipotecznych, obsłudze małych firm i bankowości detalicznej,
w rezultacie potrajając swoją bazę klientów (uzyskując ich 45 mln).
Zacząłem pracować w banku Capital One Canada w 2004 r. Każdego
miesiąca testowaliśmy kilka nowych produktów, włącznie z niezwykłymi
kombinacjami, które nigdy nie mogłyby stać się zyskowne. Jednak założenie

2 Charles Fishman, This Is a Marketing Revolution, „Fast Company”, maj 1999,
http://www.fastcompany.com/36975/marketing-revolution.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
28
było takie, że być może w przyszłości stanie się coś, co uczyni je zyskownymi,
a wtedy te wcześniejsze testy okazałyby się bardzo wartościowe.
Trzy lata później apetyt firmy na testowanie tylko się zwiększył. Mój
zespół stał na czele innowacji, wprowadzając metodologię testów projektowania
eksperymentów (ang. Design of Experiments — DOE). Aby zrozumieć
ideę projektowania eksperymentów, wyobraź sobie, że projektujesz
pojazd. Może to być samochód osobowy, ciężarówka, łódź lub motocykl.
Pojazd ten może być szybki, stylowy lub ekonomiczny. Czerwony, niebieski,
czarny, biały, szary lub żółty. Zasilany ropą, benzyną lub energią elektryczną.
Może też mieć różną nazwę: super, wspaniały, czaderski, niedrogi
lub elegancki. Biorąc pod uwagę wszystkie te elementy, otrzymujemy wiele
różnych kombinacji — dokładnie 1080. Za dużo, żeby można było je
wszystkie przetestować. Wystarczy jednak znajomość podstaw rachunku
prawdopodobieństwa, byśmy byli w stanie przewidzieć najlepsze kombinacje,
testując jedynie 20 lub 30 z nich.
Aby przyspieszyć zdolności banku Capital One do ewoluowania i zmieniania
się, Fairbank zbudował kulturę, w której konieczne było ciągłe dostosowywanie
się ludzi i przekształcanie ich ról. Najszybsza droga do tego
celu wiedzie przez zniszczenie archaicznych struktur firmy. Fairbank postawił
eksperymentowanie przed hierarchią. Przykładowo: jeśli któryś z pracowników
niższego szczebla miał pomysł na przeprowadzenie inteligentnego,
lecz sprzecznego z intuicją testu, nie mogliśmy go odrzucić. Dodawaliśmy
po prostu ten test do kolejnej puli eksperymentów. Jeśli proponowane rozwiązanie
okazywało się skuteczne, pracownik miał cały dzień na świętowanie
sukcesu, po czym natychmiast zabierał się za kolejny eksperyment. Ten
system stale ewoluował.
Pracę zacząłem w zespole wyceny. Gdy proponowane przeze mnie modele
prognostyczne pokonały dotychczas stosowane, zostałem awansowany
na stanowisko szefa tego zespołu. Pragnąłem jednak czegoś więcej, dlatego
napisałem propozycję utworzenia zespołu ds. strategii konkurencyjnej i innowacji.
Chciałem być częścią zespołu cross-funkcyjnego, który wymyślałby
nowe produkty i budował cały „taśmociąg” przyszłych rozwiązań. Gdy skoń-
czyłem prezentować ten pomysł, mój szef powiedział: „Świetnie. Gdzie mam
podpisać?”. Nie zrozumiałem go od razu. Dotarło to do mnie dopiero wtedy,
gdy powiedział wprost: „To twój zespół, tak więc sam dobierz sobie ludzi
i zacznij działać”.
PUŁAPKI FARMERA KONTRA INSTYNKT MYŚLIWEGO
29
Takie możliwości przeskoczenia kilku poziomów hierarchii rzadko kiedy
są oferowane 28-latkom, szczególnie w takiej instytucji jak bank. To była
dla mnie niezwykła szansa, ale bardzo szybko dostałem kolejny awans. Zostałem
kierownikiem całej linii biznesowej. Haczyk tkwił w tym, że zachodzące
na rynku zmiany negatywnie wpływały na zyski. Wraz z nowym stanowiskiem
otrzymałem także zadanie: musiałem zrobić wszystko, by zyski nie
spadły więcej niż o 20%. Nie brzmiało to najlepiej. Wyobraź sobie, że chwalisz
się swoim przyjaciołom: „Naprawdę świetnie mi idzie w tej nowej pracy!
Doprowadziłem do zmniejszenia zysków jedynie o dwadzieścia procent”.
Na szczęście nie musiałem nikomu „sprzedawać” tego tekstu. Mentalność
myśliwego, którą wytworzył we mnie Capital One, pozwoliła mi testować
nowe pomysły, których w innych bankach nikt nie śmiałby nawet zgłosić,
włącznie z planem bezpośrednich spotkań z potencjalnymi klientami. W całym
kraju otworzyłem budki — w centrach handlowych i na głównych placach
miast — zakasałem rękawy i dołączyłem do mojego zespołu, paradując w firmowej
koszulce i pytając ludzi, czego oczekują od dobrej karty kredytowej.
Dzięki takiemu bezpośredniemu kontaktowi z klientem odkryliśmy
znacznie prostszy sposób opisywania naszego nowego produktu. To zabawne,
jak łatwo można się pogubić i przestać rozumieć, w jaki sposób klienci
myślą o danej kategorii produktów — wystarczy stać się ekspertem. Zajęliśmy
się cyframi i pokochaliśmy własny żargon, ale dla zwykłych ludzi tak
naprawdę byliśmy jedynie sprzedawcami, którzy mieli im do zaoferowania
kolejną kartę kredytową. Jedną z rzeczy, których nauczyłem się dzięki temu
doświadczeniu, było to, że czasem trzeba zapomnieć o tym, co uważa się za
najlepsze — „oduczyć” się tego, czego już się nauczyło. Tylko w ten sposób
można otworzyć się na to, co klienci naprawdę myślą.
Nasz najważniejszy produkt miał wówczas bardzo niskie oprocentowanie
(na poziomie 5,99%), co czyniło go zdecydowanie najtańszym na
rynku kanadyjskim. Ku naszemu zdziwieniu okazało się, że nie ma to najmniejszego
znaczenia. Klienci garnęli się do ofert naszych konkurentów
jak muchy do lepu, dając się złapać na reklamę niskiego oprocentowania
w pierwszym, promocyjnym okresie. Nie przeszkadzało im to, że już po
kilku miesiącach oprocentowanie wzrastało do 20%. Prosta matematyka
mówiła nam, że w dłuższym okresie nasz produkt jest znacznie korzystniejszą
ofertą, tak więc nieracjonalne zachowania klientów były dla nas naprawdę
frustrujące.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
30
Tradycyjne badania (grupy fokusowe i ankiety) także nie okazały się pomocne
w zrozumieniu tego fenomenu. Teraz jednak, gdy zaczęliśmy spotykać
naszych klientów osobiście, dowiedzieliśmy się od nich czegoś bardzo
ważnego. Okazało się, że klienci nie rozumieli zasadniczej różnicy naszej
oferty w porównaniu z konkurencją. Myśleli, że zaczynamy od oprocentowania
na poziomie 5,99%, a następnie podwyższamy je — tak jak czynili
to wszyscy pozostali — do 20%.
Nasze kolejne testy doprowadziły do przełomu. Wyceniliśmy nasze produkty
na podstawie stawki bazowej — referencyjnej wysokości oprocentowania
— dokładnie tak samo jak w przypadku kredytów hipotecznych.
Zamiast więc reklamować wartość 5,99, zaczęliśmy mówić o kartach kredytowych
„stawka bazowa + 2” oraz „stawka bazowa + 1”. Ludzie rzucili się
na nasze produkty. Te warunki wydawały im się uczciwe i dawały pewność,
że oprocentowanie nie wzrośnie z dnia na dzień według naszego widzimisię.
W ciągu jednego miesiąca liczba wniosków o wydanie karty uległa potrojeniu
i szybko uzyskaliśmy portfel kredytowy niskiego ryzyka o wartości
1 mld dolarów.
To był niezwykły sukces, którym szczyciłem się bardzo długo, ale waż-
niejsze było co innego. To doświadczenie nauczyło mnie jednej bardzo
istotnej rzeczy w biznesie: aby zwyciężać w dłuższej perspektywie, trzeba
mieć odpowiednią strukturę, która umożliwia dostosowywanie się do
okoliczności.
W 2007 r. zrezygnowałem z pracy w Capital One z zamiarem wprowadzenia
mojej firmy Trend Hunter na następny poziom. Jak wiadomo, najważniejsze
jest odpowiednie wyczucie czasu. Ja je miałem, gdyż działo się
to zaledwie rok przed zapaścią na rynku kredytowym, która w Ameryce
doprowadziła do upadku 465 banków3
: od Washington Mutual (w historii
USA był to największy bank, który upadł), poprzez IndyMac, Colonial,
Guaranty, BankUnited, AmTrust, California National, aż po Superior.
To chyba oczywiste, że w tych trudnych chwilach uważnie śledziłem losy
Capital One. Dzięki nieustannym testom i niezrównanej zdolności dostosowawczej
firma wyszła z tego wszystkiego obronną ręką. Ba, nie tylko
przetrwała, ale jeszcze bardziej się rozwinęła.
3 Failed Bank List, Federal Deposit Insurance Corporation, https://www.fdic.gov/
bank/individual/failed/banklist.html.
PUŁAPKI FARMERA KONTRA INSTYNKT MYŚLIWEGO
31
Bez względu na branżę, w której działasz, aby odnieść sukces, musisz zwalczyć
w sobie przekonanie, że znasz swojego klienta. Musisz kwestionować
„pewniki”. Utrzymuj stały kontakt ze swoimi klientami i nie bój się udowadniać
samemu sobie, że się mylisz. Musisz zwalczyć swoją arogancję i testować
rozwiązania, które dziś wydają Ci się niemożliwe do wprowadzenia.
PUŁAPKA FARMERA NUMER 2: POWTARZANIE TEGO SAMEGO
Co roku farmer sumiennie powtarza dokładnie te same czynności: sieje,
podlewa rośliny, dogląda ich i w końcu zbiera plony. Liczy, że sprawdzony
sposób postępowania (rutyna) zapewni mu najwyższe zbiory, i stara się ani
na krok nie odchodzić od znanego sobie schematu.
Podobnie czynią firmy państwowe, które dążą do uzyskania powtarzalności
i spójności w podejmowaniu decyzji oraz przewidywalnych finansowych
wyników kwartalnych. Gdy osiągną określony stopień rozwoju, skalują
sprawdzone rozwiązania, powtarzając i optymizując procesy.
David Cook zrozumiał tę sprawdzoną strategię prowadzenia biznesu,
gdy w październiku 1985 r. otworzył firmę Blockbuster Video. Ten specjalista
z zakresu baz danych już wtedy był majętnym człowiekiem. Jego celem
było zbudowanie franczyzowej sieci wypożyczalni kaset wideo. Jednym
z głównym czynników sukcesu tego przedsięwzięcia była komputerowa
analiza danych, która pozwalała przewidzieć, jakie filmy mogą najbardziej
interesować klientów. Dziś bardzo podobną strategię stosuje Netflix.
Pierwsze wypożyczalnie odniosły ogromny sukces, dlatego też Cook postanowił
skalować sprawdzone rozwiązanie, otwierając nowe punkty, które
były dokładną kopią poprzednich. Do 2009 r. sieć Blockbuster obejmowała
już 9000 punktów i miała ok. 60 tys. pracowników.
Jak na ironię Blockbuster miała wiele okazji do wykupienia stawiającego
dopiero pierwsze kroki Netfliksa, co z perspektywy czasu byłoby niewątpliwie
postrzegane jako strzał w dziesiątkę. Jednak firma, która stała się w tym
okresie prawdziwym kolosem, nie widziała takiej potrzeby i w 2004 r. otworzyła
własną internetową wypożyczalnię filmów, Total Access. Ta usługa
nigdy jednak nie miała większych szans na sukces, gdyż sama Blockbuster nie
traktowała jej na poważnie, uważając, że jest zbyt odległa od modelu wypożyczalni
franczyzowych, który przecież odniósł tak wielkie powodzenie.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
32
I co stało się później? Wszyscy to pamiętamy: wystarczyło zaledwie kilka
lat, by Blockbuster poszła na dno niczym Titanic. W 2010 r. sieć chyliła
się ku upadkowi, a triumfy święciły serwisy oferujące streaming treści wideo
w internecie. Blockbuster ogłosiła upadłość, a Netflix stał się firmą wycenianą
na 26 mld dolarów.
Optymizacja procesów to bardzo kuszące narzędzie. Zachęca prezesów
i menedżerów do wybrania szerokiej, wygodnej i na pozór pewnej drogi zamiast
wąskiej ścieżki, która może wyprowadzić na manowce. Firmy uwielbiają
trzymać się raz przyjętych zasad, procedur i ustalonej hierarchii, rozwijając
się poprzez skalowanie sprawdzonych rozwiązań. Niestety, sztywne
struktury zawsze w ostateczności wpływają na ograniczenie elastyczności
i zdolności adaptacji.
Również jednostki często wpadają w pułapkę powtarzalności. Gdy znajdziesz
dobrze płatną pracę w danej branży, trzymasz się jej kurczowo. Trafisz
na inwestycję, która przynosi zyski, a będziesz skłonny inwestować kolejne
pieniądze w tę samą niszę. A gdy uda Ci się uzyskać sukces w danej karierze,
będziesz powtarzał zachowania, które Ci w tym pomogły, tracąc kolejne
okazje, które w tym okresie same Ci się przydarzą.
INSTYNKT MYŚLIWEGO NUMER 2: CIEKAWOŚĆ
Wyrwanie się z zaklętego kręgu powtarzania tych samych zachowań wymaga
wyostrzonego instynktu myśliwego, który prowadzi do ciekawości.
By wzbudzić tę cechę w swojej organizacji, trzeba stale poszukiwać świeżych
źródeł i eksperymentować z nowymi pomysłami.
Ron Finley, urodzony i wychowany w niebezpiecznej dzielnicy South
Central w Los Angeles, jest afroamerykańskim przedsiębiorcą, który słynie
z noszenia dopasowanych dżinsowych marynarek, będących namacalnym
dowodem na to, że udało mu się wygrać z przeciwnościami losu. Mimo że
dorastał w jednym z najbardziej niebezpiecznych miejsc w Stanach Zjednoczonych,
Finley zdołał odnoszącym liczne sukcesy projektantem mody,
kolekcjonerem, a ostatnio także głównym motorem stojącym za transformacją
społeczności, z której się wywodzi.
Większość ludzi utożsamia South Central z przemocą i gangami,
ale rejon ten stanowi także kulturalne serce kalifornijskiej społeczności
PUŁAPKI FARMERA KONTRA INSTYNKT MYŚLIWEGO
33
Afroamerykanów i miejsce narodzin wielu gwiazd, od Barry’ego White’a
po Ice’a Cube’a. Będąc młodym człowiekiem zainteresowanym tą kulturą,
Finley przeszedł długą drogę kolekcjonerską: od strojów kąpielowych z lat
30. XX w., starych zegarków i aparatów fotograficznych do pamiątek po
czarnoskórych artystach. Kolekcja rozrosła się do takich rozmiarów i była
tak istotna, że w końcu trafiła do muzeum sztuki afroamerykańskiej.
Ciekawość Finleya była równie wielka jak jego buntownicza natura.
W liceum powiedziano mu, że zajęcia praktyczne są dla dziewcząt, ale argumentował,
że większość szefów kuchni jest mężczyznami, w związku
z czym on także chce nauczyć się gotować. Władze szkoły ustąpiły i pozwolono
chłopcom brać udział w zajęciach zarezerwowanych dotychczas
dla dziewcząt.
Gdy Finley nasycił swoją ciekawość w kwestiach kucharskich, zainteresował
się modą. Zastanawiał się, dlaczego projektanci nigdy nie stworzyli
niczego dla ludzi z jego środowiska. I tak właśnie w niewielkim garażu rodzinnym
zaczął szyć bluzy z kapturem, dżinsowe płaszcze i eleganckie marynarki,
szybko znajdując klientów wśród celebrytów, raperów i gwiazd NBA
— od Willa Smitha, poprzez Shaquille’a O’Neala po Roberta Horry’ego.
Założona przez Finleya marka Dropdead Collexion stała się jedną z najpopularniejszych
marek oferowanych w takich ekskluzywnych sklepach, jak
Neiman Marcus, Nordstrom czy Saks Fifth Avenue.
Jednak Finley nie porzucił South Central, nie wskoczył do limuzyny
i nie zamieszkał w Beverly Hills. Dlaczego nie zapomniał o nękanej przestępczością
okolicy? Powód był prosty — South Central nadal karmiła jego
ciekawość.
Rozglądając się uważnie, dostrzegł wzrost liczby „sklepów monopolowych,
fast foodów oraz pustych działek”. Wspólnym mianownikiem dla tych
zjawisk okazały się niezdrowe nawyki żywieniowe. Powiedział mi, że zauważył
„coraz więcej otyłych dzieci”, wzrost liczby punktów dializ oraz
parkingi pełne elektrycznych wózków dla ludzi z nadwagą. Wydawało się
jednak, że oprócz niego nikt nie dostrzegał tego problemu. Gdyby było inaczej,
z pewnością ktoś zacząłby coś z tym robić.
Badając tę kwestię, Finley natknął się na termin „jedzeniowej pustyni”,
którym przyjęto nazywać dzielnicę zamieszkałą przez ludzi o niskich dochodach
z brakiem dostępu do świeżej żywności. To zjawisko, o występowaniu
ograniczonym w zasadzie tylko do Stanów Zjednoczonych, dotyka
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
34
dziesiątek milionów osób. Finley uświadomił sobie, że South Central jest
jedną z takich pustyń. Dowiedział się także, że w Los Angeles otyłość występuje
pięciokrotnie częściej niż w pobliskim ultrabogatym Beverly Hills.
„Wyobraź sobie, że twój sąsiad nie ma dostępu do wartościowego jedzenia
— poprosił mnie. — Że je tylko fast foody lub produkty wysoce przetworzone.
Że nie może kupić nawet zwykłego jabłka”.
Finley postanowił zająć się tym problemem. Nie znał się na ogrodnictwie,
ale tkwiący w nim myśliwy natychmiast dostrzegł potencjał we wszystkich
opustoszałych działkach budowlanych oraz w należących do miasta fragmentach
ziemi ciągnących się przy każdym chodniku. Zapisał się na kurs,
kupił narzędzia i skopał trawnik przy swoim domu, by posadzić tam pierwsze
rośliny.
Nie wiedział, co się stanie, a przez kilka tygodni jego partyzancki ogródek
wyglądał niemal jak kolejny fragment nieużytków. W końcu jednak z nasion
wyrosły pierwsze rośliny: rukola, cebula, czosnek i marchewka. Warzywa
były dla niego niczym metafora. Jak sam powiedział, było to „hodowanie
własnych pieniędzy”.
Dociekliwi sąsiedzi zaczęli wypytywać Finleya o tajemnicze rośliny, któ-
re wyrosły przed jego domem. Gdy w ogródku pojawiły się zaciekawione
dzieci, doszedł do wniosku, że takie miejskie ogródki mogą stać się doskonałą
formą resocjalizacji. Zaczął marzyć o przekazywaniu wiedzy ogrodniczej
innym, tak aby pustynia jedzeniowa zamieniła się w żywnościowy las.
Pewnego wieczoru zobaczył w swoim ogrodzie kobietę z córką, które
zbierały dojrzałe już warzywa. Podszedł do nich i powiedział, że mogą sobie
wziąć, ile tylko potrzebują — warzywa są dla nich. „Ludzie pytali mnie, czy
nie boję się, że inni zaczną kraść. Odpowiadałem im, że nie. Mogą sobie je
brać, gdyż właśnie po to są te warzywa”4
.
Wtedy ktoś złożył na niego skargę. Okazało się, że Finley łamie przepisy:
nie można ot tak zawłaszczyć sobie terenu należącego do miasta i zrobić
na nim ogródka. Finley dostrzegł w burzy, jaka się rozpętała, szansę na
rozpropagowanie swojego pomysłu. O swojej krucjacie napisał do „Los
Angeles Timesa”, doprowadził do postawienia sprawy na radzie samorządu

4
 Wywiad z Ronem Finleyem przeprowadzony przez Guya Raza 20 grudnia 2013 r.;
zapis rozmowy: How Can You Give a Community Better Health?, Jefferson Public
Radio, http://ijpr.org/post/how-can-you-give-community-better-health.
PUŁAPKI FARMERA KONTRA INSTYNKT MYŚLIWEGO
35
lokalnego i zajął się zbieraniem podpisów pod swoją petycją change.org, która
zyskała poparcie 900 osób.
Obecnie jest wymieniany w gronie jednego z założycieli grupy GreenGrounds
— ogrodników-buntowników — której członkami są bardzo
różni ludzie, w tym sporo byłych członków gangów. Efektem ich pracy
są setki gatunków jadalnych roślin rosnących na opuszczonych miejskich
działkach.
Przykład Finleya pokazuje, jak należy dodawać dwa do dwóch. Uczy,
że ciągłe obserwowanie najbliższego otoczenia prowadzi do odkrywania
ważnych schematów. Dowodzi także, że jeśli zdejmiemy z oczu klapki
i spojrzymy na to, co kryje się w tle — a nie tylko na pierwszoplanowe rzeczy
i postaci — będziemy w stanie poznać całkowicie nowy świat i zmienić
ścieżkę naszej kariery zawodowej znacznie łatwiej, niż nam się to wydaje.
Trzeba tylko nacisnąć guzik i uwolnić swoją ciekawość.
DZIEWCZYNY Z ROZKŁADÓWEK, LIŚCIKI MIŁOSNE I MAGNETYCZNE KULKI
„Drogi nieznajomy, wyglądasz fantastycznie w tym płaszczu. Ktoś musiał ci
to powiedzieć, dlaczego więc nie miałbym być to ja”.
Być może wydaje Ci się, że taki „liścik miłosny” jest dość dziwny, ale niewykluczone,
że uśmiechnąłbyś się, gdyby ktoś wręczył Ci go w Starbucksie
ot tak, tylko po to, by poprawić Ci humor. Pewnego razu Jake Bronstein
i jego dziewczyna napisali łącznie 1000 podobnych liścików, które rozdali
obcym ludziom. Dlaczego? Był to jeden z eksperymentów Bronsteina na
temat radości.
Fanem dziwnych pomysłów i akcji Bronsteina byłem na długo przed
tym, jak w końcu spotkaliśmy się w pubie na Manhattanie. W swoich za
dużych okularach z lat 60. ubiegłego wieku, koszuli w kratę i bluzie z kapturem
wyglądał jak typowy hipster jadący metrem z deskorolką w jednej
ręce i magazynem „FHM” w drugiej. Dlaczego właśnie „FHM”? Ponieważ
Bronstein był jednym z redaktorów (a także założycieli) tego popularnego
magazynu. Według czasopisma branżowego „AdWeek” pod jego kierownictwem
był to najszybciej rozwijający się magazyn dla mężczyzn w Stanach
Zjednoczonych. To właśnie Bronstein stał za najlepszymi artykułami
i zdjęciami, ale po sześciu latach redagowania tekstów o piwnym ping-pongu
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
36
jego kariera w tym miejscu nagle dobiegła końca. Jaki był powód tego ironicznego
i gwałtownego wydarzenia? Wystarczyły niewinne uwagi na temat
dziewczyny Howarda Sterna, którymi Bronstein raczył się podzielić w trakcie
wywiadu radiowego.
Bronstein musiał więc znaleźć dla siebie jakiś nowy kierunek, a zmuszony
powyższymi okolicznościami do refleksji doszedł do wniosku, że
w jego życiu najbardziej liczą się ciekawość i dobra zabawa.
Podróż, jaką odbył, nie była typowa dla ludzi poszukujących nowej pracy
lub nowego biznesu. Utworzył witrynę internetową Zoomdoggle, za pośrednictwem
której przeprowadzał kolejne kreatywne eksperymenty. Po kilkuset
doświadczeniach — z których każde następne było bardziej szalone od poprzedniego
— Bronstein wpadł na pewien niezwykle nowatorski pomysł:
magnetyczne kulki. Małe, wielkości ziaren grochu kulki z magnesów neodymowych
przyciągały się wzajemnie, dzięki czemu można z nich było
formować niezwykłe kształty. Początkowo miały być użyte do praktycznego,
ale niezwykle nudnego celu, a mianowicie służyć naukowcom do badań
z zakresu geometrii molekularnej. Wystarczy jednak wziąć do ręki garść
tych małych magnesów, a trudno będzie się od nich oderwać. Wkrótce
Bronstein i jego kolega Craig Zucker zaczęli się zastanawiać, czy kulki nie
mogłyby stać się nową modną zabawką biurową. „Pierwsze (i najtrudniejsze)
pytania, na które musieliśmy sobie odpowiedzieć — powiedział mi Bronstein
— były niezwykle proste, a jednocześnie bardzo ważne: do czego to ma
służyć? Co ludzie będą z tym robić? Odpowiedzi okazały się podobne do
celu Kronik Seinfelda, sitcomu o niczym”.
Swój produkt nazwali Buckyballs, a kulki magnetyczne zapakowali w nowoczesne
pudełko z napisem No instructions („Bez instrukcji”). W ciągu dwóch
kolejnych lat Bronstein i Zucker sprzedali ponad 3 mln zestawów, co przyniosło
im dochód szacowany na 50 mln dolarów.
Wtedy pojawiły się problemy. W lipcu 2012 r. amerykańska Komisja Bezpieczeństwa
Produktów Konsumenckich (ang. Consumer Product Safety Commission
— CPSC) zażądała od firmy zaprzestania sprzedaży produktu, uważając,
że stanowi on zagrożenie dla dzieci, które mogą połknąć małe kuleczki.
Bronstein i Zucker wstrzymali więc produkcję i wycofali produkt z rynku.
Bronstein znów musiał zaczynać od zera. Szukając nowego pomysłu,
trafił na reklamę marki odzieżowej American Apparel. Zastanawiał się nad
wartością, jaką niósł przekaz sloganu „Made in America”. Dostrzegł także,
PUŁAPKI FARMERA KONTRA INSTYNKT MYŚLIWEGO
37
że marka wzbudza kontrowersje, jej reklamy są zakazane w wielu krajach
i zarzuca się jej nadmierną seksualizację młodych kobiet. Pomimo swoich
korzeni w również słynącym z pikanterii magazynie „FHM” Bronsteinowi
marzyła się amerykańska firma odzieżowa o nieco łagodniejszym wizerunku.
Niewiele osób, które nie mają nic wspólnego z branżą odzieżową, ma
dość tupetu, by rozważać otworzenie nowej firmy sprzedającej ubrania, ale
dla Bronsteina był to po prostu kolejny eksperyment. Znalazł w Ameryce
zakład, który był w stanie wyprodukować jego pierwszy produkt — bokserki,
a następnie utworzył stronę internetową nowej marki, którą nazwał
Flint and Tinder. Kolejnym krokiem było przeprowadzenie zbiórki pieniędzy
w serwisie Kickstarter. Jego celem była przedsprzedaż wysokiej jakości
bokserek na łączną wartość 30 tys. dolarów. Zebrał 291 493 dolary —
była to wówczas najlepsza kampania na Kickstarterze. A później zebrał ponad
1 mln dolarów na przedsprzedaży bluz — kolejny rekord.
Historia Bronsteina uczy nas, że zabawa to też dobra metoda, a sukces
jest wynikiem zaspokajania ciekawości i ciągłego eksperymentowania. Ważne
jest również to, że testował swój pomysł na biznes krok po kroku, np. uruchamiając
na Kickstarterze kampanię, która pozwoliła mu sprawdzić, czy w ogóle
jest rynek zbytu na jego produkt. W dzisiejszych czasach budowa prototypów
stała się łatwiejsza niż kiedykolwiek, a reklamowanie i testowanie pomysłów
biznesowych nie zawsze wymaga ryzyka i konieczności dysponowania
dużym kapitałem początkowym.
KSIĘŻNICZKA, MODELKA, KOBIETA INTERESU: POTRÓJNE ZAGROŻENIE
Na początku lat 60. ubiegłego wieku Diane Halfin była pełną determinacji
młodą studentką ekonomii na Uniwersytecie Genewskim. Znajdowała się
na dobrej drodze ku przewidywalnej, lecz potencjalnie nudnej karierze
w dziedzinie ekonomii. Ją jednak interesowała moda. Jak łatwo można się
domyślić, w domach mody niewiele jest ofert pracy dla ekonomistów. Pragnąc
realizować swoją pasję, Halfin opuściła Szwajcarię, zaprzepaszczając
szanse na dobrze płatną pracę, by odbyć staż u fotografa w Paryżu. „Nie
wiedziałam, co chcę robić — przyznała — ale zawsze wiedziałam, jaką kobietą
chcę zostać”.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
38
Następnie dostała się na staż we Włoszech u znanego i cenionego projektanta
Angelo Ferrettiego. Zarabiała tam ułamek tego, na co mogłaby liczyć
jako ekonomistka, ale nauczyła się projektować własne stroje. Ambicję
musiała odziedziczyć po matce, kobiecie, która przetrwała Holokaust i nauczyła
córkę, że lęk nie jest żadnym rozwiązaniem.
W trakcie tej wyprawy w głąb samej siebie nasza bohaterka zakochała się.
Jej wybrankiem nie był jednak zwyczajny mężczyzna, lecz książę. Została
Jej Wysokością Księżną Diane von Furstenberg, dziś jednak bardziej znana
jest ze swojej marki: DVF. Jak większość członków rodzin królewskich
księżna nie musiała pracować, ale nigdy nie straciła zapału i chęci do zbudowania
swojej marki modowej. Nadal projektowała linię strojów, wysyłając
własne zdjęcia w strojach, które wyszły spod jej ręki. Księżniczka, modelka
i przedsiębiorca — von Furstenberg była potrójnym zagrożeniem.
Chociaż w 1972 r. rozwiodła się ze swoim księciem, jej interpretacja
kopertowej sukienki przykuła uwagę Diany Vreeland, osławionej redaktorki
naczelnej amerykańskiej edycji miesięcznika „Vogue”. Gdy Vreeland określiła
dzieło von Furstenberg jako „absolutnie zachwycające”, wartość rocznej
sprzedaży tego stroju skoczyła do 150 mln dolarów. Oto dowód, że pasja
i ciekawość się opłacają.
Ku mojej wielkiej radości Diane von Furstenberg niedawno przysłała
do Trend Huntera list z informacją, że jest fanką tej usługi i chciałaby się
ze mną spotkać. Tego wieczoru, w którym przeprowadzałem z nią wywiad,
świętowała udany pokaz i nowy rodzaj technologii zakupów społecznościowych
w swoim koncepcyjnym nowojorskim sklepie. Spytałem, jak
udaje jej się pozostawać na fali. Oczekiwałem, że usłyszę, iż pilnie przeglą-
da magazyny modowe i chodzi na wszystkie najważniejsze pokazy. Ona
jednak powiedziała coś innego: „Zawsze mam ze sobą aparat fotograficzny.
Nigdy nie wiadomo, co uda mi się wypatrzyć. Gdy zobaczę młodą kobietę
w ładnym lub niezwykłym stroju, na przykład w jakiejś kombinacji ciuchów,
której nigdy wcześniej nie widziałam, proszę o możliwość zrobienia
jej zdjęcia”.
Aby ułatwić sobie zaspokajanie ciekawości, von Furstenberg mieszka
i pracuje w czteropiętrowym budynku z cegły w nowojorskiej dzielnicy
Meatpacking. Można byłoby się raczej spodziewać, że będzie to wspaniały
apartament w Upper East Side lub w Paryżu, ale dla niej te miejsca są po prostu
nudne. Woli mieszkać i pracować w tym samym budynku, by przebywać
PUŁAPKI FARMERA KONTRA INSTYNKT MYŚLIWEGO
39
blisko swoich klientek i mieć możliwość eksperymentowania. Już sam sklep,
w którym sprzedaje odzież swojej marki, także jest efektem ubocznym jej
ciekawości. Była jedną z pierwszych właścicielek sklepów w tej dzielnicy
Nowego Jorku — a mówimy tu o latach 70. XX w., kiedy okolice te były
mocno podejrzane i niebezpieczne. Dziś jest to mekka amerykańskich
projektantów mody.
Wspomniałem o technologii. Aby zrealizować swoje marzenia dotyczące
zakupów społecznościowych, von Furstenberg weszła w sojusz z firmą HP.
Gdy jej konkurenci nadal zastanawiali się, czy powinni mieć konto na Twitterze,
ona zainstalowała w swoich sklepach interaktywne ekrany dotykowe.
Za ich pomocą klienci mogą swobodnie dobierać stroje i akcesoria, a następnie,
jeszcze przed podjęciem ostatecznej decyzji o zakupie, dzielić się
zdjęciami wybranych przez siebie stylizacji z przyjaciółmi.
Diane von Furstenberg uczy nas, że warto zainwestować czas i wysiłek
w zrozumienie nowego rynku, nawet jeśli wiąże się to z koniecznością przyjęcia
pracy za niższe wynagrodzenie. Jej przykład pokazuje nam, że powinniśmy
badać świat tak, jak czyni to ciekawe dziecko, które jest otwarte na
wszystko, co może się wydarzyć.
PUŁAPKA FARMERA NUMER 3: OCHRONA STATUS QUO
Protekcjonistyczna z natury postawa farmera często skłania go do wznoszenia
barier, których celem jest ochrona status quo. Jeśli jednak świat wokół
szybko się zmienia, takie konserwatywne podejście staje na przeszkodzie
ewolucji. Działania, które sprawdzały się w przeszłości, teraz mogą przynieść
efekty przeciwne do zamierzonych.
Za przestrogę niech posłuży historia Stevena Sassona, świetnego młodego
naukowca, którego ciekawość doprowadziła go do skonstruowania
cyfrowego aparatu fotograficznego. Problem w tym, że wynalazł to urządzenie
40 lat temu dla firmy Kodak, ówczesnego monopolisty, który zaprzepaścił
szansę na zrobienie właściwego użytku z tego wspaniałego odkrycia.
W 1976 r. Sasson przygotował dla Kodaka raport zatytułowany Aparat
fotograficzny przyszłości. Przewidywał w nim powstanie kart pamięci, różne
formy przechowywania obrazów, a także proces przesyłania ich za pośrednictwem
linii telefonicznych — bardzo trafna wizja jak na tamte czasy.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
40
Sasson był inżynierem elektrotechnikiem, który, jak sam mi powiedział,
pomyślał sobie, że „byłoby miło zrobić aparat fotograficzny pozbawiony
ruchomych części”. Mając do dyspozycji niewielki budżet, skonstruował
działający prototyp.
Jego aparat cyfrowy wywołał spore zainteresowanie wewnątrz firmy,
ale przełożeni prześcigali się ze wskazywaniem powodów, dla których ten
wynalazek nigdy się nie przyjmie. „Myśleli, że ludzie nie będą chcieli oglą-
dać zdjęć na ekranach telewizorów — powiedział Sasson. — Mówili, że
odbitki wyglądają lepiej!”. I to właśnie ta uwaga przechyliła czarę i sprawiła,
że Kodak nigdy nie wykorzystał wynalazku swojego inżyniera.
Kodak miał obsesję na punkcie jakości. „Idealny obraz był dla nas elementem
naszej kultury. A kultura odgrywa istotną rolę w każdym procesie
innowacji — wyjaśniał Sasson. — Podstawami naszej kultury były jakość
i dążenie do zapewnienia klientom możliwie jak najlepszych zdjęć. Tradycyjna
klisza miała pod tym względem ogromny potencjał. Pytanie brzmiało
więc: czy jakość zdjęć cyfrowych kiedykolwiek będzie w stanie osiągnąć
poziom takiej jakości obrazu, jaką zapewnia błona fotograficzna?”.
W przypadku filmu fotograficznego Kodak „mógł kontrolować większość
aspektów całego łańcucha powstawania zdjęć”. Sprzedawał chemikalia
niezbędne do wywołania zdjęć, film i papier do odbitek. Dzięki temu był
w stanie zapewnić wysoką jakość produktu końcowego.
Minęło kilka dziesięcioleci, a dotychczasowy gigant musiał szybko
inwestować w nowe technologie, gdy jego konkurent, firma Fuji, podjął
decyzję o wejściu w świat fotografii cyfrowej. Dopiero to zagrożenie zmusiło
Kodaka do opracowania kilkudziesięciu nowych technologii. Było już
jednak za późno. Za późno i za mało. Kodak poświęcił tak wiele lat na
ochronę swojego „idealnego” biznesu fotografii tradycyjnej, że nie dostrzegł
potencjału nowego podejścia do fotografii i w 2012 r. musiał ogłosić
bankructwo.
Sasson zdaje się być świadomy faktu, że mógł zostać Henrym Fordem
fotografii cyfrowej, gdyby tylko Kodak był odrobinę bardziej postępowy.
„Ciągle myślę o naszej kulturze. Kodak miał dobrą kulturę. Uważam jednak,
że w każdej silnej kulturze tkwi ziarno swojego własnego zniszczenia.
Kultura to zbiór zachowań, które rozwijają się z czasem. Jeśli jednak pojawiają
się nowe okazje, kultura działa jak kotwica”.
PUŁAPKI FARMERA KONTRA INSTYNKT MYŚLIWEGO
41
Kodak nie jest jedyny. W latach 80. ubiegłego wieku Microsoft chciał
zmienić sposób, w jaki ludzie się uczą, i skontaktował się z redaktorami
Britanniki, proponując przeniesienie treści tej szanowanej encyklopedii na
nośnik CD-ROM. Ale Britannica była wówczas uznaną, niemal monopolistyczną
marką. Odrzuciła więc propozycję Microsoftu, deklarując publicznie:
„Encyklopedia Britannica nie ma żadnych planów przeniesienia treści
na komputery domowe. A ponieważ ten rynek jest tak niewielki — jedynie
od czterech do pięciu procent gospodarstw domowych wyposażonych jest
w te urządzenia — nie zamierzamy psuć sobie naszej tradycyjnej formy
sprzedaży”5
.
Czy można się bardziej pomylić w swoich prognozach?
Niezrażony odmową Microsoft kupił słabszego konkurenta, Funk &
Wagnalls Encyclopedia, i szybko stworzył wersję cyfrową produktu pod nazwą
Microsoft Encarta. W ciągu kilku lat encyklopedia na płycie CD-ROM
była komercyjnym sukcesem. Teraz to Microsoft był niemalże monopolistą
na tym rynku — myśliwy dorwał swą zdobycz. Jednakże, jak to się zwykle
dzieje, sukces doprowadził do poczucia samozadowolenia. Podobnie jak
Britannica odrzuciła propozycję przejścia na formę cyfrową, tak i Microsoft,
chcąc chronić swój rynek CD-ROM-ów, postanowił nie udostępniać treści
encyklopedii w internecie. To stworzyło doskonałe warunki do rozwoju
Wikipedii i jej odmiennego modelu tworzenia treści (pozwalającego robić
to amatorom). Wkrótce Wikipedia stała się szóstą witryną pod względem
popularności. Dokładnie tak samo jak wcześniej Britannica, teraz Encarta
okazała się nie nadążać za swoimi czasami.
Sukces potrafi zaślepić. Chociaż Bill Gates zdołał zarobić dziesiątki miliardów
dolarów w niezwykle dynamicznym świecie wysokich technologii,
to jednak przyznał, że Microsoft popełnił wiele błędów podczas eksploracji
nowych rynków. W swojej książce Droga ku przyszłości pisał: „Sukces jest
kiepskim nauczycielem. Zwodzi inteligentnych ludzi przekonaniem, że nie
mogą przegrać”
6
.

5
 Shane Greenstein i Michelle Devereux, Crisis at Encyclopedia Britannica, Kellogg
School of Management, http://www.slideshare.net/renerojas/case-study-encyclopediabritannica.
6
 Bill Gates, Droga ku przyszłości, Studio Emka, Warszawa 2000.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
42
Kodak i Microsoft były mistrzami na swoich rynkach, ale każdy z nich
zachował się jak farmer, chroniąc swoje terytorium i przez to nie dostrzegając
czegoś, co mogło stać się naprawdę przełomowym produktem.
Na poziomie jednostki pułapka tego typu sprawia, że człowiek spoczywa
na laurach, kąpiąc się w blasku przeszłych sukcesów, zbyt długo trzyma
się jednej kariery oraz opiera się przed wypróbowaniem nowych technologii
i alternatywnych sposobów osiągania celów.
Wiele osób, którym udaje się odnieść sukces, automatycznie przyjmuje
strategię przegrywającego zespołu sportowego i koncentruje się na utrzymaniu
prowadzenia. Ograniczenie ryzyka i dążenie do perfekcji mogą się
wydawać godnymi celami, ale niestety, osiągnięcie perfekcji zajmuje zbyt
wiele czasu i jest to stan ulotny. W dzisiejszych czasach konieczne jest inne
podejście i przeorientowanie całego procesu innowacji na szybkość. Musisz
działać szybko, doskonalenie produktu odkładając na później. Innymi słowy:
konieczne jest nabranie trzeciego, ostatniego już instynktu myśliwego.
INSTYNKT MYŚLIWEGO NUMER 3: PRAGNIENIE NISZCZENIA
Aby uniknąć pułapki farmera polegającej na ochronie aktualnego stanu
posiadania, musisz odnaleźć w sobie pragnienie niszczenia — chęć opuszczenia
stosunkowo bezpiecznej przystani, w której aktualnie się znajdujesz.
Myśliwy musi być gotów porzucić swoje obecne plany i spróbować
zrobić coś odważnego.
W wieku 29 lat Eric Ripert został jednym z najmłodszych szefów kuchni,
którzy otrzymali cztery gwiazdki od redakcji „New York Timesa”. Był też
pierwszą osobą uhonorowaną w ten sposób pięć razy z rzędu. Oprócz tego
należy do grona nielicznych posiadaczy trzech gwiazdek Michelina, odpowiednika
Oscara w świecie sztuki kulinarnej7
. Dziś, niemal dekadę póź-
niej, na głowie Riperta widać już pierwsze pasma siwizny, ale jego talent
kucharski wciąż jest na najwyższym poziomie. W przeciwieństwie do tak
wielu szefów kuchni, którzy wspięli się na szczyt, a później równie szybko

7 Eric Ripert Bio, Le-Bernardin, http://le-bernardin.com/about/-eric-ripert [dostęp:
17 kwietnia 2013].
PUŁAPKI FARMERA KONTRA INSTYNKT MYŚLIWEGO
43
z niego spadli, on nadal jest dumnym posiadaczem trzech gwiazdek Michelina,
które znacznie łatwiej zdobyć niż później utrzymać. Wyzwanie, jakie
stoi przed każdym masterchefem, tak podsumowuje „New York Times”:
Jest powód, by litować się nad tymi, którzy są blisko perfekcji. Mają tyle
możliwości upadku. Będąc niewolnikami swoich własnych legend, mogą
zwyczajnie przeszarżować, zmienić chwałę w śmieszność lub po prostu zjechać
ze szczytu, przekształcając uznanie w gnuśny narcyzm. Mogą pozwolić,
aby pewność siebie przeszła w arogancję, stracić czujność i popełnić błąd8
.
Dlaczego akurat w tej branży tak trudno jest zachować na dłużej tron?
Łatwo jest zaczarować kubki smakowe i wywrzeć wrażenie na krytykach,
dzięki czemu zostaje się sławą jednego sezonu, ale pamiętajmy, że następnego
roku trzeba zrobić to samo z całkowicie innym menu. Coroczne
powtarzanie sukcesu z nowym produktem jest czymś niezwykle trudnym
i niewiele firm oraz jednostek jest w stanie to zrobić, co dopiero w tak
zmiennej i subiektywnej branży jak gastronomia.
W zlokalizowanym na Manhattanie Art Directors Club, współczesnej
świątyni kreatywnych talentów, miałem okazję posłuchać, w jaki sposób
Ripert opisuje swoje podejście i sposoby poszukiwania inspiracji. Można
byłoby oczekiwać, że na tym poziomie po prostu trzyma się swojego wyjątkowego
stylu lub zestawu dań, ale nie — on nie spoczywa na laurach.
Jeśli jakiś klient wejdzie do jego restauracji i poprosi o konkretną przystawkę,
o której słyszał, że jest jego „specjalnością”, to dowie się, że danie
to… jest już niedostępne. Ripert usuwa takie dania z menu, zanim jeszcze
zyskają status „popisowego”. Choć większość szefów uważałaby to za dokonanie,
dla niego „oznacza to, że twój sukces jest już w czasie przeszłym…
[i] że przestałeś inspirować kogokolwiek. Troska włożona w skomponowanie
tego starego dania przepada, gdyż nikogo już ono nie obchodzi…
Przestałeś być kreatywny”9
.
8
 Frank Bruni, Only the Four Stars Remain Constant, „New York Times”, 16 marca
2005, http://events.nytimes.com/2005/03/16/dining/reviews/16rest.html? ref=ericripert.
9
 Saabiri Chaudhuri, Where the Passion Comes: One of America’s Greatest Chefs Shares His
Sources of Inspiration, „Fast Company”, 28 marca 2008, http://www.fastcompany.com/
772725/where-passion-comes-one-americas-greatest-chefs-shares-his-sources-inspiration.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
44
Bezwzględne odrzucenie powtarzalności zmusiło Riperta do przeprowadzenia
większej liczby eksperymentów, niż większość szefów kuchni
przeprowadza w ciągu całego życia. Nieustanna rotacja menu pozwala mu
lepiej poznać i zrozumieć różne połączenia, kombinacje smakowe i adaptacje.
Dzięki badaniu setek smaków, zapachów i ich kombinacji Ripert przeobraża
świat gastronomii w sposób podobny do tego, w jaki Amancio Ortega
zrewolucjonizował świat mody.
To się sprawdza. Jeżeli chcesz skosztować proponowanego przez niego
menu degustacyjnego w cenie 332 dolarów, musisz zrobić rezerwację ze
sporym wyprzedzeniem, gdyż pomimo tej astronomicznej ceny jego restauracja
przyjmuje rezerwacje wiele tygodni wcześniej.
Celowe niszczenie własnego modelu biznesowego, produktów i usług
może powodować dyskomfort, a nawet ból, ale jest to warunek wyzwolenia
kreatywności i uzyskania elastyczności oraz głębi. Najlepsi innowatorzy
często zaczynają od zera, czasem nawet regularnie niszcząc prototypy
ostatnich wersji, aby zyskać poczucie pilności i swobodę myśli. Każdy człowiek
powinien zmuszać się do zdobywania nowych umiejętności, by wyjść
poza to, co już opanował i wypróbował. Firmy muszą poszukiwać nowych
możliwości, by stale adaptować się do nowych okoliczności i podważać
osiągnięty już status quo.
WYRZUTNIE NERF, KOLOROWE KREDKI I ZABAWKOWE KATAPULTY
Mówiąc o chęci celowego niszczenia swoich produktów, należy przyznać,
że czym innym jest innowator taki jak Eric Ripert — który ma pełną władzę
i swobodę w komponowaniu swojego menu i organizowaniu pracy
swojej restauracji — a czym innym firma o ustalonej pozycji w branży.
Nad tą kolosalną różnicą miałem możliwość zastanawiać się wystarczająco
długo po drodze do Easton w stanie Pensylwania, gdzie mieści się centrala
zatrudniającej 6000 pracowników firmy Crayola.
Fabryka firmy Crayola napędza lokalną gospodarkę już od 1903 r.,
a więc od czasów, gdy każda kredka była osobno pakowana rękami żon
okolicznych farmerów. Zbliżając się do siedziby tej firmy, nie mogłem nie
myśleć o dramatycznym wpływie cyfrowego świata na sztukę i rzemiosło.
PUŁAPKI FARMERA KONTRA INSTYNKT MYŚLIWEGO
45
Czy wszechobecne tablety z dotykowymi ekranami i interaktywne gry wideo
nie pokonają producenta kredek i markerów? Jaką rolę będą odgrywać tradycyjne
formy sztuki w edukacji przyszłości? Czy rodzice nadal będą uważać
tradycyjne kolorowanki za niezbędny element rozwoju swoich dzieci?
A może te klasyczne produkty stracą na znaczeniu i popularności?
W tym wyzwaniu kryła się też subtelna ironia. Firma Crayola, uznawana
za inspirację dla dziecięcej kreatywności, sama musi teraz wznieść się na
wyżyny pomysłowości, aby dotrzeć do najmłodszych i ich rodziców otumanionych
gadżetami ery cyfrowej.
Na progu firmy cieszącej się tak długą historią zostałem powitany przez
Susan, wieloletnią recepcjonistkę, wesołym: „Witamy w świecie kolorów!”.
Zgodnie z tym pozdrowieniem hol, w którym oczekują goście, jest pełen
barw — jego ściany udekorowane są blisko setką przepięknych rysunków
namalowanych rękami dzieci. Nie mogłem opanować podniecenia i radości
z faktu, że kierownictwo firmy przystało na moją prośbę.
Naprawdę bardzo chciałem odwiedzić tę fabrykę. Wystarczyło pokonać
zaledwie kilkaset metrów, gdy nagle… voilà! Oto i ono! Niezwykłe miejsce,
jak żywe przypominające fabrykę będącą dziełem wyobraźni z filmu Charlie
i fabryka czekolady. Z kadzi wypełnionych bajecznymi kolorami, takimi jak
Blizzard Blue, Electric Lime czy Razzmatazz, płynna masa przelewała się do
ogromnych maszyn obsługiwanych przez pracowników mających poczucie
misji i celu: wzbudzać kreatywność dzieci i dawać im możliwość wyrażenia
własnego ja.
Z fabryki przeszliśmy do „kreatywnego placu zabaw” — sali spotkań
kierownictwa, także wypełnionej woskowymi kredkami. Ich waniliowy
aromat natychmiast mnie ujął. Nic dziwnego, gdyż moje poczucie nostalgii
jest doświadczeniem wspólnym dla milionów ludzi z całego świata.
Niedawno Crayola postawiła przed sobą nowe wyzwanie: chłopcy. Od
czasów, kiedy ojcowie zapatrzyli się na nowe elektroniczne gadżety, zabawa
z synami zaczęła polegać na przerzucaniu się kolejnymi najnowocześniejszymi
zabawkami — od gier wideo, poprzez zdalnie sterowane śmigłowce
po wyrzutnie Nerf. A im częściej ojciec angażuje syna w grę wideo lub zaprasza
do bitwy na wyrzutnie Nerf, tym rzadziej dziecko sięga po kolorowe
kredki i blok rysunkowy.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
46
W jaki więc sposób pracownicy firmy Crayola mogą stawić czoła konkurencji
zabawek ery cyfrowej? To oczywiście niełatwe. Sharon DiFelice,
dyrektor ds. innowacji i zrozumienia klienta, powiedziała mi: „Trudno
zmienia się coś, z czym czujemy się bezpiecznie”. W przypadku firmy Crayola
ta bezpieczna przystań definiowana była jako rynek „sztuki, rzemiosła i materiałów
piśmiennych”. Tak było przez wiek, jednak gdy na rynku zaczęły
rozpychać się gry wideo i laserowy paintball, Crayola uświadomiła sobie,
że zbytnio skoncentrowała się na doświadczeniu klienta. Ten wniosek doprowadził
do porzucenia przestarzałej koncepcji bezpiecznej przystani
i przyjęcia szerszej definicji rynku, na którym działa firma, a mianowicie
opisania go jako „wolny czas dzieci”.
Aby lepiej zrozumieć ten rynek, Crayola zaczęła przyglądać się, co się
w tym czasie dzieje. Zauważono, że mali chłopcy, w przeciwieństwie do
dziewczynek, dążą w zasadzie do jednego — destrukcji. Nawet jeśli chłopiec
zbuduje idealną wieżę z klocków lub ustawi wszystkie samochodziki
w jednej równej linii, za chwilę zburzy wieżę i rozrzuci pojazdy w różne
strony, zastępując porządek chaosem. Gdy dziewczynki chronią i z dumą
prezentują swoje rysunki zrobione kredkami Crayola, ich rówieśnicy znacznie
częściej zamazują je i niszczą.
Chłopcy, podobnie jak przedstawiony wcześniej szef kuchni Eric Ripert,
mają predyspozycje do niszczenia. Ta kluczowa obserwacja zainspirowała
firmę Crayola do stworzenia zabawki Create 2 Destroy — zestawu, który
pozwala ojcom i ich synom na budowę zamków z masy plastycznej. Gdy
budowla zostanie ukończona, jej autorzy sięgają po miniaturowe katapulty,
za pomocą których wzajemnie niszczą swoje dzieła. Zgodnie z nazwą
zestawu ojcowie i ich synowie mogą coś stworzyć, a następnie to zniszczyć
— dokładnie tak, jak zrobiła sama firma Crayola, niszcząc swoje przestarzałe
założenia i poszukując nowych możliwości rozwoju na nowym, nieznanym
gruncie.
Kreatywna destrukcja jest naturalna. Nie jest to nic, czego trzeba byłoby
się obawiać lub unikać. Jest to siła, którą należy oswoić i przyjąć, a najlepsze
w tym wszystkim jest to, że już potrafisz się nią posługiwać. Wystarczy
obudzić w sobie dziecko z jego instynktem destrukcji. Przestań się
więc zajmować aktualnym status quo i zacznij myśleć o tym, dokąd może
zaprowadzić Cię przyszłość.
PUŁAPKI FARMERA KONTRA INSTYNKT MYŚLIWEGO
47
TAJEMNICA, ROZPOCZYNANIE OD NOWA I AUTORKA, KTÓRA ZAROBIŁA MILIARDY
Legenda głosi, że tysiące lat temu królem stworzeń latających był feniks,
mityczny i wspaniały ptak słynący z nieśmiertelności. Gdy starzał się lub
napotkał wroga, niszczył samego siebie. Stawał w płomieniach, a następnie
odradzał się z popiołów. I oto znaleźliśmy się w czasach, w których Ty
również powinieneś pójść w ślady feniksa. Destrukcja prowadzi do kreatywności.
Pandemia dżumy, wielkie pożary Londynu, huragan Katrina —
wszystkie te wydarzenia stały się kołem zamachowym postępu i przemian,
których rezultatem był renesans, współczesny kształt stolicy Wielkiej Brytanii
czy inicjatywy ekologiczne mające na celu uratowanie naszej planety.
Jeśli legendy o feniksie nie wyniosłeś ze szkoły, to być może zapamiętałeś
ją z piątej bestsellerowej książki J.K. Rowling, Harry Potter i Zakon Feniksa.
Metafora feniksa nie tylko jednak stanowi inspirację dla każdego innowatora,
ale też jest odzwierciedleniem niezwykłego życia samej autorki. Już
historia pierwszego sukcesu Rowling — „od pucybuta do milionera” —
jest wspaniała, ale po ukończeniu serii o nastoletnim czarodzieju nastąpiło
coś, czego niewielu się spodziewało.
Dzieciństwo Rowling, urodzonej w niewielkim angielskim miasteczku
Yate, było niemal tak samo ponure i smutne jak to, które musiał przechodzić
Harry Potter. Jej matka cierpiała na stwardnienie rozsiane, a ojciec był
surowy i niedający wsparcia. Mimo to Rowling starała się rozjaśnić życie
swojej młodszej siostry Dianne. Już w wieku sześciu lat zaczęła pisać
pierwsze opowiadania, które czytała na głos swojej czteroletniej wówczas
siostrzyczce.
Rowling była w szkole prymuską i zdobyła nagrodę dla najlepszej uczennicy
w klasie. Tak bardzo przywykła do myśli, że bez trudu osiąga kolejne
cele edukacyjne, że była zszokowana, gdy nie dostała się na Oxford. Przyszła
pierwsza pisarka-miliarderka musiała wyjechać do Paryża, gdzie uczyła
się francuskiego i języków klasycznych. To pozwoliło zdobyć jej pierwszą,
nisko płatną pracę dwujęzycznej sekretarki. Jej życie nie układało się najlepiej
i miała trudności z wiązaniem końca z końcem. Na domiar złego właśnie
wtedy zmarła jej matka.
Wszystkie te negatywne wydarzenia i emocje Rowling przekuła w energię,
którą wykorzystała do napisania swojej pierwszej książki. Przeprowadziła
się do Portugalii, gdzie wyszła za mąż, urodziła dziecko, rozwiodła się
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
48
i została zmuszona do powrotu do domu z niewiele więcej niż trzema rozdziałami
książki dla dzieci. Jej życie było rozchwiane, ona sama czuła, że
ponosi klęskę, ale po latach tak mówiła o tamtym okresie, wskazując, że
niepowodzenie i destrukcja mogą mieć prawdziwie wyzwalającą moc:
Niepowodzenie oznaczało pozbycie się wszystkiego co zbędne. Przestałam
udawać przed samą sobą, że jestem kimś innym niż w rzeczywistości, i zaczęłam
kierować całą moją energię na ukończenie jedynej rzeczy, która
miała dla mnie znaczenie. Gdybym wcześniej odniosła sukces w czymkolwiek
innym, to być może nie znalazłabym w sobie determinacji do odniesienia
sukcesu w tym istotnym dla mnie obszarze. Byłam jednak wolna,
gdyż moje największe obawy stały się rzeczywistością, a ja wciąż żyłam
i wciąż miałam córkę, którą uwielbiałam, starą maszynę do pisania oraz
ciekawy pomysł. I właśnie to twarde dno, na które spadłam, stało się fundamentem,
na którym odbudowałam swoje życie10.
Niczym feniks powstała z popiołów. Pisząc w kawiarniach i żyjąc z zasiłków,
skończyła pierwszy tom serii o Harrym Potterze na starej, tradycyjnej
maszynie do pisania. Była zdruzgotana, gdy dwunastu wydawców
odrzuciło manuskrypt. Ale nie traciła nadziei. Rok później, w 1996 r., Barry
Cunningham z malutkiego wydawnictwa Bloomsbury Publishing zgodził
się dać jej szansę. Zapłacił jej skromne 1500 funtów zaliczki, namawiając
jednocześnie na poszukiwanie normalnej pracy. Reszta to już historia literatury
współczesnej. Seria o Harrym Potterze stała się jedną z najpopularniejszych
serii wszech czasów, ze sprzedażą na poziomie 450 mln egzemplarzy
i przychodami w wysokości 15 mld dolarów. Do autorki trafiło z tego
ok. 1 mld.
Jaki jednak mógł być jej następny krok? Była autorką serii książek dla
młodzieży, która odniosła ogromny sukces komercyjny, tak więc następnym
logicznym krokiem byłoby napisanie kolejnej serii. Kłopot w tym, że
Rowling nie miała na to najmniejszej ochoty.
Jej kolejne dzieło, Trafny wybór, było odważnym rekonesansem na
polu literatury kryminalnej dla dorosłych. Powieść, wydana w 2011 r., odniosła
sukces komercyjny, ale spotkała się z mieszanymi opiniami. Dziennikarze
„Guardiana” stwierdzili, że „nie jest to arcydzieło, ale wcale nie jest

10 The Fringe Benefits of Failure, wystąpienie J.K. Rowling na konferencji TED, 2008.
PUŁAPKI FARMERA KONTRA INSTYNKT MYŚLIWEGO
49
też zła”11, porównując ją — podobnie jak czyniła to większość recenzentów
— z serią o Harrym Potterze: „Brakuje jej ciepła i uroku książek o Harrym
Potterze; wszystkie postaci są dość okropne”. Krytycy skupiali się głównie
na tym, że powieść dotykała tematów uważanych za niewłaściwe dla poprzedniego,
dziecięcego odbiorcy książek Rowling. Wśród jednogwiazdkowych
ocen książki w serwisie Amazon znalazł się i taki komentarz: „Moja
ośmioletnia córka przeczytała to i jestem zniesmaczona zawartymi tam
scenami seksu i brania narkotyków”.
Rowling odczuwała presję podobną do tej, jakiej poddawane są duże
firmy, próbując przedstawić kolejną wersję gorąco przyjętego przez rynek
produktu lub pobić wyniki finansowe z poprzedniego rekordowego roku.
Sukces zawsze rodzi jakieś oczekiwania, a pragnienie zadowolenia wszystkich
udziałowców zniechęca do podejmowania ryzyka i dalszego polowania.
Jednak Rowling wiedziała, że nawet będąc kreatywną pisarką, nie jest
już w stanie napisać kolejnej książki o Harrym Potterze, która nie obniżyłaby
jakości całej tej wspaniałej serii.
Jak feniks, tak i ona musiała się wyzwolić. Aby stworzyć coś nowego,
zrezygnowała z międzynarodowej marki, jaką stało się jej własne nazwisko,
i przybrała pseudonim literacki. Robert Galbraith, którego prawdziwa toż-
samość była otoczona najwyższą tajemnicą, był przedstawiany przez wydawcę
jako „były tajniak, wojskowy śledczy, który opuścił służbę w 2003 r.
i podjął pracę w cywilnej branży detektywistyczno-ochroniarskiej”12.
Wołanie kukułki zostało ciepło przyjęte przez krytyków i innych pisarzy
specjalizujących się w kryminałach. Trzy miesiące później prawdziwe nazwisko
autorki powieści wyciekło i jak można się było spodziewać, ruszyła
lawina sprzedaży. Dla Rowling najważniejsze jednak było to, że mogła pisać
i publikować to, co chciała. Stała się wolna i jej kreatywność nie była niczym
skrępowana. W burzy medialnej, która się po wszystkim rozpętała,
rozbrzmiał także jej głos: „Wspaniale było pisać bez całego tego szumu
11 Theo Tait, JK Rowling: The Casual Vacancy — Review, „Guardian”, 26 września 2012,
http://www.theguardian.com/books/2012/sep/27/jk-rowling-casual-vacancy-review.
12 Richard Brooks, Whodunnit? J.K. Rowling’s Secret Life as a Wizard Crime Writer
Revealed, „Sunday Times”, 14 lipca 2013, http://www.thesunday times.co.uk/sto/
news/uk_news/Arts/article1287513.ece.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
50
i oczekiwań, a otrzymywanie recenzji pod zmienionym nazwiskiem było
dla mnie czystą przyjemnością”
13.
Warto sobie to zapamiętać: bez względu na to, czy jesteś uznanym pisarzem,
odnoszącym sukcesy prezesem lub aspirującym młodym przedsię-
biorcą, przeszłe sukcesy tworzą bariery, które zarówno Ty sam, jak i Twoi
klienci musicie pokonać. Aby wprowadzać innowacje, musicie być w stanie
oderwać się od minionych sukcesów.
PODSUMOWANIE: MYŚLIWY KONTRA FARMER
Pułapki, w które wpadamy i które nas zatrzymują, często są zastawiane
przez nasze własne sukcesy. Aby ich uniknąć, musimy odwołać się do naszych
instynktów myśliwskich.
PUŁAPKA 1.: SAMOZADOWOLENIE  NIENASYCENIE. Samozadowolenie
blokuje ciekawość. Poprzez eksperymentowanie, budowanie prototypów
i ciągłe sprawdzanie słuszności własnych założeń jesteśmy w stanie lepiej
wyczuć ten moment, w którym należy przeprowadzić radykalną zmianę.
PUŁAPKA 2.: POWTARZANIE  CIEKAWOŚĆ. Powtarzanie ciągle
tego samego często nie pozwala na testowanie nowych pomysłów. Gdy przedsiębiorstwo
odnosi sukces i zaczyna się szybko rozrastać, pojawia się także
skłonność, by każdy kolejny punkt handlowy lub biuro przybierały taką
samą formę jak poprzednie. Trzeba jednak pamiętać, że takie trzymanie się
schematów znacznie zmniejsza naszą elastyczność i zdolność adaptacji.
PUŁAPKA 3.: OCHRONA STATUS QUO  PRAGNIENIE NISZCZENIA.
Nadchodzi taki moment, w którym uwolnienie potencjału wymaga
zniszczenia tego, co sprawdzało się w przeszłości.

13 Haroon Siddique, JK Rowling Publishes Crime Novel Under False Name, „Guardian”,
14 lipca 2013, http://www.theguardian.com/books/2013/jul/14/jk-rowling-crime-novelcuckoos-calling.
Rozdział 3
JAK WYCHOWAĆ MYŚLIWEGO
ychowany w małym domku, w którym był tylko jeden większy pokój,
mój ojciec Sig wcześnie nauczył się, jak maksymalnie wykorzystywać
to, co otrzymywał. Swój pierwszy biznes otworzył w wieku
ośmiu lat, sprzedając towar, który nie zszedł w lokalnym sklepie spożywczym.
Przez kolejne lata jego biznes ewoluował i mój ojciec zajmował się
obwoźną sprzedażą pączków, dostawą zakupów i rozprowadzaniem czasopism
z poprzedniego miesiąca. W wieku 16 lat udało mu się w jakiś sposób
zostać najemcą klubu nocnego, stając się tym samym nieletnim właścicielem
lokalu, w którym sprzedawano alkohol. Nie mam pojęcia, jakie
przepisy trzeba było nagiąć lub złamać, aby pozwolić nastolatkowi wynajmować
klub nocny, ale mojemu ojcu to się udało.
Pewnego wieczoru wynajął swój klub pewnej grupie religijnej. Nie wiedział
tylko, że wierzący także mają ciągoty do grzechu i tak jak inni lubią
alkohol, hazard i striptiz. Interweniować musiała policja, a gdy zaczęli szukać
kierownika, znaleźli go w domu ślęczącego nad pracą domową. Rodzice
nie byli zbyt zadowoleni, a następnego dnia wkurzyli się całkiem na serio,
gdy przeczytali w gazetach artykuły o swoim szesnastoletnim właścicielu
klubu nocnego. Jednak dla rówieśników Sig był po prostu wspaniały.
Przez kolejne 15 lat mój ojciec powtarzał ten sam schemat poszukiwania
wartości w różnych zaniedbanych biznesach. Z całą pewnością pomagały
mu w tym charyzma i osobisty urok, dzięki którym łatwo nawiązywał
kontakty z ludźmi. Jednego dnia wymieniał się uwagami na temat akcji
W
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
52
z potentatem w branży paliwowej, a już następnego potrafił śmiać się z budowlańcem,
którego spotkał przypadkowo na ulicy.
Gdy miałem 18 lat, mój ojciec kupił niedziałający lokal o nazwie Roxbury.
Poprzedni właściciele wydali ponad 0,5 mln dolarów na remont budynku,
urządzając w nim elegancki salon z ładnym wnętrzem z surowej cegły oraz stołem
bilardowym zawieszonym do góry nogami nad barem. Niestety, wysokie
ceny dań i drinków odstraszały klientów i mój ojciec zdołał przejąć budynek
za 175 tys. dolarów, co w zasadzie stanowiło wartość samej budowli.
Sig doskonale zdawał sobie sprawę z tego, że trzeba czegoś więcej niż
dobrego jedzenia i szykownego wnętrza, by lokal zapełnił się gośćmi. Każdy
przedsiębiorca musi się nieźle napocić, aby osiągnąć spodziewane rezultaty.
Ojciec uświadomił mi, że wiele osób po prostu nie wie, co należy robić.
Nawet jeśli podchodzą do swojego pomysłu z pasją, to często brakuje im
konsekwencji w jego wdrażaniu.
Sig z pewnością nie był jednym z nich. Zapukał do każdych drzwi w promieniu
trzech przecznic. Chciał spotkać się z każdym mieszkańcem tej okolicy,
zaprosić go na drinka i osobiście poinformować, że śpiące dotąd Roxbury
będzie gorącym punktem na mapie dzielnicy. I rzeczywiście tak się stało.
Klienci poznali właściciela i zaczęli chętnie przychodzić do nowego lokalu.
Nie chodziło tylko o pracowitość Siga. Poszukiwał okazji, które inni
mogli przeoczyć, jak np. wtedy, gdy uświadomił sobie potencjał tkwiący
w zewnętrznej ścianie dwukondygnacyjnego budynku, w którym mieścił
się klub Roxbury. To, co dla innych było zwykłym murem, dla niego było
niewykorzystaną przestrzenią reklamową wychodzącą wprost na zatłoczoną
ulicę w centrum miasta. Ściana okazała się doskonałym nośnikiem reklamy
wielkopowierzchniowej i generowała nawet 200 tys. dolarów zysku
rocznie — więcej niż mój ojciec zapłacił za przejęcie całego lokalu.
Sig znajdował okazje kryjące się w chaosie. Był prawdziwym myśliwym.
WYBÓR, WYZWANIE I ZESPÓŁ Z KOŃCA TABELI
Pewnego dnia mój ojciec stanął przed niezwykłym wyborem. Udzielił stosunkowo
niewielkiej pożyczki kanadyjskiej drużynie futbolowej Calgary
Stampeders, która ledwo wiązała koniec z końcem. Wtedy okazało się,
że właściciel zespołu jest zamieszany w jakieś niejasne transakcje giełdowe
JAK WYCHOWAĆ MYŚLIWEGO
53
i Calgary Stampeders znalazła się pod sekwestrem sądowym. Dla mojego
ojca konsekwencje tych wydarzeń były dwojakie: po pierwsze, miał pewność,
że nigdy nie uda mu się odzyskać pożyczki, a po drugie, ta niewielka
suma pieniędzy de facto uczyniła z niego właściciela klubu. A przynajmniej
uczyniłaby, gdyby przyjął na siebie ciężar utrzymania drużyny i ogromną
odpowiedzialność finansową, jaka się z tym wiązała. Chociaż bycie właścicielem
klubu sportowego może się wydawać czymś wspaniałym, w rzeczywistości
jest to jedna z najgorszych inwestycji, jakie można sobie wyobrazić,
a mój ojciec nie miał aż tak dużych zasobów finansowych, by mógł
pozwolić sobie na ponoszenie poważnych strat.
Sig zastanawiał się, a media prognozowały upadek klubu. Bez inwestora
drużyna Calgary Stampeders przestałaby istnieć lub musiałaby przenieść
się do innego miasta. Tylko nieliczni wiedzieli, że mój ojciec udzielił pożyczki
i że zarząd ligi błaga go o ocalenie zespołu. Moja matka, pracująca
w pomocy społecznej, miała poważne zastrzeżenia. Jednak dla mojego ojca,
który wychował się w ubogiej dzielnicy, posiadanie własnego klubu byłoby
jednoznaczną oznaką sukcesu. No bo przecież ilu ludzi — nawet zamoż-
nych — jest właścicielami drużyn sportowych? Była jeszcze jedna kwestia.
Sig zawsze wypatrywał okazji do zmiany o 180° i spróbowania czegoś
nowego. A to wyzwanie było naprawdę ogromne. Przy średniej liczbie
kibiców na mecz wynoszącej 13 tys. biznes przypominał krwawiącą ranę,
z której rocznie wyciekały 2 mln dolarów. Mój ojciec nie byłby w stanie
pokryć dalszych strat, ale uważał, że źródłem problemów jest niewłaściwe
zarządzanie zespołem. Widział możliwość uzdrowienia sytuacji, tak
więc zgodził się przejąć klub. Jego przyjaciele martwili się, że tym razem
przeszarżował.
Pamiętając o tym, co udało mu się osiągnąć w klubie Roxbury, sformułował
trzy wnioski. Pierwszym była obserwacja, że stadion z całą pewnością
posiada wiele niewykorzystanych możliwości reklamowych. Po drugie,
stadion nadawał się na organizację koncertów, co mogłoby stanowić
dodatkowe źródło dochodów. Po trzecie — i najważniejsze — Sig rozumiał,
że kibicowanie jest w gruncie rzeczy wydarzeniem społecznym i ma
wiele wspólnego z chodzeniem do baru lub restauracji. Innymi słowy: jeśli
tylko zapełni odrobinę więcej miejsc i sprawi, że ludzie zaczną utożsamiać
mecz z dobrą imprezą i zabawą, to osiągnie efekt kuli śniegowej.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
54
Aby zwiększyć frekwencję, zaczął rozdawać tysiące biletów w miejscowym
szpitalu dziecięcym. Organizował targi i imprezy towarzyszące, które
zmieniały każdy mecz w festiwal. Dotychczasowi spikerzy zostali zastąpieni
barwnymi osobowościami radiowymi. Miejsce nudnych programów artystycznych
zajęły interesujące gry i zabawy, które angażowały całą publiczność.
Przykładowo: zapraszano na boisko 200 fanów i ustawiano ich wzdłuż
linii bocznej. Na dany sygnał zaczynali rzucać małymi piłkami w przejeż-
dżający obok samochód z otwartymi oknami. Każda piłka była podpisana
nazwiskiem fana. Nagrodą za trafienie do samochodu była wejściówka na
finał. A jeśli ktoś powtórzyłby ten wyczyn podczas tego finałowego meczu,
to w nagrodę otrzymywał samochód. W ciągu dziesięciu meczów przez boisko
przewinęły się 2000 osób, co robi wrażenie, zwłaszcza z zestawieniem
ogólnej liczby widzów z poprzedniego sezonu.
Sig bardzo się starał, aby jego „klienci” poczuli się osobiście wyróżnieni.
Jeżeli ktoś anulował swój bilet sezonowy, mógł odebrać telefon od mojego
ojca lub któregoś z graczy, np. gwiazdy zespołu Douga Flutie, który był
rozgrywającym. Jeśli dzwonił mój tata, to nie odkładał słuchawki, dopóki
nie zaprzyjaźnił się ze swoim rozmówcą. A podczas meczu Sig siedział przez
pięć – dziesięć minut na jakimś krzesełku, rozmawiał ze wszystkimi wokół,
a następnie przesiadał się kawałek dalej, w ten sposób spotykając wszystkich
zagorzałych fanów. Jak sam wspominał: „Siedziałem chyba na każ-
dym cholernym krzesełku na tym stadionie i poznałem mnóstwo ludzi”.
Nawiązywał z nimi kontakt, dziękował za to, że są częścią czegoś większego,
i prosił o przyprowadzenie przyjaciół na następny mecz. Robił to dziesiątki
razy, rozmawiając łącznie z tysiącami fanów.
Pytany przez dziennikarzy o szanse zespołu w rozgrywkach żartował
sobie, mówiąc np.: „Jesteśmy najbiedniejszym zespołem ligi… Nie stać
nas na przegraną”. Nie ma nic lepszego niż być lubianym zespołem
z końca tabeli i po pewnym czasie zdawało się, że całe miasto zakochało
się w swojej drużynie. Ale publiczne żarty mojego ojca miały jeszcze
jeden cel, a mianowicie: wywoływały poczucie pilności, przez co motywowały
ludzi do wysiłku. Jeśli chcesz, aby zespół został w Calgary, najwyższy
czas go wesprzeć.
JAK WYCHOWAĆ MYŚLIWEGO
55
Właściciele karnetów na cały sezon byli traktowani z rewerencją —
każdy otrzymywał list z podziękowaniami, do którego dołączano naklejkę
na zderzak z logo zespołu, na którym widniał galopujący biały koń. Naklejki
stały się niezwykle popularne. Chyba wszyscy spośród 10 tys. fanów,
którzy wykupili karnety, nakleili je na swoje samochody, traktując jako
odznakę honorową. W ciągu kilku miesięcy liczba widzów podwoiła się,
a ich entuzjazm najwyraźniej udzielił się zawodnikom, gdyż drużyna odnosiła
kolejne sukcesy. Los zespołu zaczął się odwracać.
W kolejnym sezonie było jeszcze lepiej i stadion wypełniony był 35 tys.
fanów. Każdy mecz był najważniejszym wydarzeniem w mieście. Dla mojego
ojca to był świetny biznes. Jego robotnicze pochodzenie i poczucie
humoru zjednywało fanów, którzy w większości wywodzili się z tego samego
środowiska. Niewątpliwie był jedynym właścicielem klubu, który
wjechał na koniu, będącym maskotką klubu, do lobby hotelu (przewodził
wtedy paradzie klubowej). Taka swobodna postawa i miłość do swojego
miasta znacznie zbliżały go do zwykłych fanów — nie był dla nich kimś
obcym, jak wszyscy ci poważni właściciele klubów, którzy nigdy nie rozstają
się ze swoimi garniturami. Za każdym razem, gdy wychodził na boisko,
ludzie zaczynali krzyczeć: „Sig, Sig, Sig!”.
A jednak po sześciu latach tego eksperymentu mój ojciec uświadomił
sobie, że musi znaleźć nabywcę. Klub zaczął w końcu przynosić zyski, ale
długi nadal stanowiły znaczne obciążenie.
W czasie, kiedy mój ojciec był właścicielem klubu, zespół zajmował
pierwsze miejsce w lidze niemal rok w rok, grając w półfinałach pięć na sześć
razy i dwukrotnie zdobywając tytuł mistrza. W ostatnim roku tata został
uhonorowany dożywotnią nagrodą Keitha Spaitha, wyróżnieniem zarezerwowanym
dotychczas wyłącznie dla zawodników z pola. A przecież on
nigdy nie grał. Nagroda przyznawana jest osobie, która otrzyma najwięcej
głosów w plebiscycie przeprowadzanym wśród fanów. Tysiące ludzi starły
nazwiska graczy, wpisując na to miejsce nazwisko Siga.
Ja zostałem myśliwym dzięki temu wszystkiemu, czego nauczyłem się
od mojego ojca. Niestety, umarł wkrótce po wywiadzie, jaki przeprowadziłem
z nim na potrzeby tej książki, dlatego też zamierzam rozbudować
nieco moją historię, jako rodzaj złożonego mu hołdu.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
56
SYN SIGA
Będąc w głębi serca kowbojem, wychowywałem się w rolniczej prowincji
Alberta, w jednym z domów tego rodzaju, że aby do nich dotrzeć, trzeba
mówić: „Jedź przez kilka mil tą żwirową drogą, aż dotrzesz do zakrętu
i ciągnika zaparkowanego przy studni…”. Dzieciństwo spędziłem, jeżdżąc
na rowerze, strzelając z procy i budując różne rzeczy z moim tatą. Bardzo
chciałem coś wynaleźć — cokolwiek — i ciągle poszukiwałem nowych
pomysłów, opracowywałem prototypy i wymyślałem różne sposoby zarabiania
pieniędzy.
Chociaż wyrosłem dosłownie tuż przy polach i farmerach, uświadamiam
sobie teraz, że mój ojciec wpoił we mnie trzy instynkty myśliwego.
NIENASYCENIE. Aby stale utrzymywać wysoki poziom inspiracji, nieustannie
poszukiwaliśmy nowych pomysłów, pochłaniając setki magazynów
i gazet. Stolik w salonie był prawdziwym kolażem. Przeglądaliśmy takie tytuły,
jak: „Popular Mechanics”, „Popular Science”, „Time”, „Newsweek”,
„Car&Driver”, „Automobile”, „Motor Trend”, „The Economist”, „Fast
Company”, „Inc.”, „Forbes” i „National Geographic”. Analizowaliśmy
każdy nowy produkt, który pojawiał się na rynku, zastanawiając się wspólnie,
czy odniesie sukces i w jaki sposób moglibyśmy go zmienić.
CIEKAWOŚĆ. Podczas gdy inni chłopcy mieli już całe pudełka po butach
pełne kart z wizerunkami hokeistów, ja wycinałem zdjęcia najnowszych
gadżetów i produktów, które wydawały mi się interesujące (wraz z ciekawymi
reklamami), i upychałem je po szufladach. Chodziłem wszędzie w dziwacznych
okularach i z małym czerwonym notesem, w którym zapisywałem
pomysły biznesowe, takie jak: samochód na napęd magnetyczny, wentylator
domowy z nawilżaczem, mikrofalówka, która potrafi mieszać i piec ciasteczka
(któż nie chciałby czegoś takiego?). Na swój sposób ten mały czerwony
notes był wstępem do uruchomionej 20 lat później witryny Trend
Hunter — także z elementami w kolorze czerwonym.
PRAGNIENIE NISZCZENIA. Niemal co sobotę wspólnie z ojcem odwiedzaliśmy
wyprzedaże garażowe, sklepy wyprzedażowe i hurtownie z myślą
o zakupie czegoś, co moglibyśmy naprawić lub zastosować do budowy
czegoś innego. Wykorzystując części zakupione danego dnia, konstruowaliśmy
JAK WYCHOWAĆ MYŚLIWEGO
57
zdalnie sterowane samochody, urządzenie do gotowania na parze, a nawet
deskorolkę z napędem rakietowym. Niektóre z naszych dzieł były prawdziwymi
cudami techniki, inne nieoczekiwanie stawały w płomieniach.
Dzięki temu zrozumiałem, jak ważne jest budowanie prototypów. Gdy skoń-
czyliśmy z jednym wynalazkiem, zajmowaliśmy się czymś zupełnie innym,
co nauczyło mnie, żeby nie przywiązywać się zbytnio do jednego pomysłu.
W efekcie tego wszystkiego przedsiębiorczość w dorosłym życiu stała
się dla mnie swoistym przedłużeniem tych weekendowych projektów. Jeden
z moich przyjaciół określił te moje młodzieńcze doświadczenia jako „Hogwart
przedsiębiorczości”, a po latach sam dostrzegam wyraźny związek między
moją niezwykłą drogą kariery i sposobem, w jaki zostałem wychowany.
POCZĄTKI MOICH POLOWAŃ
Ojciec wpoił we mnie głód przedsiębiorczości, ale długo nie wiedziałem,
jakim biznesem chcę się zająć. Na drugim roku studiów przetestowałem
swoje umiejętności biznesowe, otwierając dwunastoosobową firmę zajmującą
się malowaniem mieszkań. Łącząc młodzieńczą beztroskę z nienasyconym
głodem nowych wyzwań, zebrałem grupę kolegów i zacząłem reklamować
usługi naszej firmy College Pro Painting. Pracowałem po 130
godzin tygodniowo, chodząc od drzwi do drzwi i poszukując klientów,
szkoląc malarzy i dostarczając farby. To było wspaniałe.
Rekord osiągnęliśmy latem — nasz przychód wyniósł 135 tys. dolarów,
z czego na czysto zarobiliśmy 55 tys. dolarów. Udowodniłem samemu sobie,
że potrafię być biznesmenem. Problem w tym, że nie chciałem dożywotnio
prowadzić firmy zajmującej się malowaniem. Tkwiący we mnie
maniak komputerowy chciał zrobić coś, co kończyłoby się kropką i trzema
literkami: com.
Aby jak najszybciej zrealizować swój cel, zacząłem studiować finanse
i poszukiwać odpowiedzi na pytanie, dlaczego niektóre firmy odnoszą sukces,
a inne upadają. Trzydzieści godzin tygodniowo poświęcałem na pracę
w ramach nieobowiązkowego programu o nazwie Calgary Portfolio Management
Trust (CPMT), pomagając zarządzać portfelem funduszu dodatkowego
Uniwersytetu Calgary. Wciąż jednak nie mogłem wpaść na odpowiedni
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
58
pomysł biznesowy. Inwestowanie w rosnące ceny akcji firm informatycznych
wydawało się całkiem niezłą opcją zastępczą. Wszystkie zyski z firmy (55 tys.
dolarów) zainwestowałem w obiecujące spółki. W ciągu roku wartość mojego
portfela akcji niemalże potroiła się i miałem już prawie 200 tys. dolarów.
Wtedy jednak — podobnie jak MC Hammer — poczułem zadowolenie
z osiągniętego sukcesu i straciłem czujność. Podobnie jak wielu w tamtych
czasach błędnie założyłem, że jestem inwestorem z prawdziwym nosem do
interesów. Z akcji przerzuciłem się na nieco bardziej „ezoteryczne” rzeczy
— opcje. Zacząłem zakładać się o to, w którą stronę danego dnia pójdzie
cały rynek giełdowy. To najszybszy sposób na potrojenie swoich zysków…
lub bankructwo. Pewności siebie dodawały mi programy komputerowe,
które stworzyłem i które pomagały mi śledzić trendy i znajdować dobre
okazje. Czułem się jak zawodowy hazardzista umiejący sprawnie liczyć karty.
Ale pamiętnego kwietnia 2000 r. bogowie finansów dali mi niezłą nauczkę.
NASDAQ poleciał na łeb na szyję i w ciągu zaledwie czterech przerażających
dni z moich 200 tys. dolarów zrobiło się 50 tys.
Długofalowy rezultat tej nagłej straty był taki, że stałem się nazbyt
ostrożny. Nadal polowałem na jakiś wspaniały pomysł biznesowy, ale teraz
sądziłem, że musi to być coś idealnego. Zamiast podejmować ryzyko, przez
kolejną dekadę skupiałem się na karierze w korporacji. Ucząc się do egzaminu
CFA (ang. Chartered Financial Analyst — dyplomowany analityk finansowy),
dowiedziałem się, że doświadczyłem typowego efektu „ukąszenia
przez węża”. Ludzie, których „ugryzie” poważna strata, stają się przesadnie
ostrożni. To pułapka, która dotyczy zarówno hazardzistów, inwestorów,
jak i innowatorów i bardzo przypomina pułapkę farmera polegającą na
pragnieniu zachowania status quo.
INTENSYWNE POSZUKIWANIA
Ukoronowaniem mojej kariery była posada konsultanta zarządu w The
Monitor Group, gdzie mogłem poznawać różne branże i zdobywać doświadczenie,
pomagając prezesom firm z listy Fortune 500 oceniać ich nowe
przedsięwzięcia. Ukończyłem studia MBA i uzyskałem certyfikat CFA,
przez cały czas szukając odpowiedniego pomysłu. Ponieważ chciałem zająć
się bardziej praktycznymi projektami, podjąłem pracę w Capital One.
JAK WYCHOWAĆ MYŚLIWEGO
59
Moja kariera w korporacji rozwijała się dobrze, ale zdawałem sobie
sprawę z tego, że rozczarowuję mojego wewnętrznego ducha przedsiębiorczości.
Przez dekadę pomagałem innym firmom i markom, rezygnując tym
samym z realizacji własnych marzeń. Tak bardzo pragnąłem wpaść na jakiś
świetny pomysł.
Dlatego zbudowałem witrynę Trend Hunter. Miałem nadzieję, że jeśli
uda mi się stworzyć platformę, na której ludzie z całego świata będą dzielili
się swoimi pomysłami biznesowymi, to w końcu ktoś podsunie mi jakąś
właściwą myśl i inspirację do zbudowania mojej kolejnej firmy. Nie zdawałem
sobie sprawy z tego, że to witryna Trend Hunter sama w sobie będzie
tym moim wielkim pomysłem.
Za dnia nadal pracowałem w Capital One, poświęcając tej pracy 50 godzin
tygodniowo, ale wieczorami i w weekendy jeszcze więcej godzin spę-
dzałem przy komputerze, zajmując się rozwojem Trend Huntera. W miarę
rozbudowy witryny stopniowo angażowałem w to coraz większe zasoby —
tak intelektualne, jak i finansowe. Pierwszą osobę do pomocy zatrudniłem,
gdy pracowałem jeszcze na pełnym etacie. Bianca Bartz, ambitna młoda
współautorka, stała się pierwszą redaktorką witryny. Swoje biuro miała w kawiarni
sieci Starbucks, kilka tysięcy mil od miejsca, w którym ja mieszkałem.
W następnym roku witryna złapała wiatr w żagle. Niemalże z dnia na
dzień powstała międzynarodowa armia myśliwych analizujących tysiące
nowych pomysłów biznesowych dla milionów podobnie myślących ludzi.
Jak na ironię w MTV określono mnie jako „człowieka stojącego na czele
nowych trendów”1
, nie zdając sobie sprawy z tego, że byłem wówczas dyrektorem
zatrudnionym w tradycyjnej branży, za jaką uchodzi bankowość.
Jednak w rzeczywistości moje doświadczenie bankowe miało pozytywny
efekt. Dzięki niemu nie traktowałem witryny jako rodzaju medium, ale raczej
uważałem ją za gigantyczne laboratorium badawcze, jeden z wczesnych
eksperymentów z zakresu big data i crowdsourcingu.
W dniu moich 30. urodzin podjąłem ostateczną decyzję o zakończeniu
kariery w korporacji i zajęciu się wyłącznie polowaniem na trendy. W przeciwieństwie
do większości start-upów działaliśmy sprawnie już od jakiegoś
czasu i mieliśmy stały strumień zysków z reklam, dzięki czemu nie musieliśmy
starać się o dofinansowanie z funduszy venture capital. Dwa miliardy

1 Trend Spotting, „MTV News”, 22 czerwca 2006 r.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
60
odsłon i kilkuset klientów później opracowaliśmy sprawdzoną metodę identyfikacji
schematów i szybszego znajdowania pomysłów — metodę, którą
zamierzam przedstawić w pozostałej części tej książki.
W tym momencie wiesz już, jakich pułapek należy unikać i jak rozbudzić
w sobie instynkty myśliwego. Kolejny etap jest prosty i sprawia wiele
radości — odkrywanie schematów, które zmienią sposób, w jaki postrzegasz
świat wokół siebie, i pozwolą Ci dostrzec okazję we wszystkim, czemu
zaczniesz się przyglądać.
Część II
POLOWANIE
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
62
WYKORZYSTUJ SIŁĘ ROZPĘDU
63
Rozdział 4
WYKORZYSTUJ SIŁĘ ROZPĘDU
eśli chcesz wpaść na jakiś wspaniały pomysł, który mógłby odmienić
Twoją karierę, a być może także całe życie, powinieneś zacząć od rozbudzenia
w sobie instynktu myśliwego. Ale co zrobić, by wyszukiwać
nowe, lepsze okazje szybciej? Co zrobić, by regularnie wyprzedzać, przechytrzać
i pokonywać konkurencję? Aby wygrać, musisz wiedzieć, gdzie
polować i jak wykorzystywać przewagę, którą daje Ci środowisko.
Kilkaset lat temu miliony bizonów przemierzały prerie Ameryki Pół-
nocnej. Jedno zwierzę o masie tony mogło przez kilka miesięcy zapewnić
wyżywienie dla całej rodziny, jednocześnie dostarczając jej skór na ubrania
i szałas. Jednak zabicie bizona nie było proste — to niezwykle niebezpieczne
przedsięwzięcie. Zwierzęta te są duże, zaskakująco szybkie i potrafią
się świetnie bronić. Jeśli spróbowałbyś wśliznąć się w stado, by zabić upatrzoną
sztukę, prawdopodobnie skończyłbyś pod kopytami.
A gdybyśmy tak potrafili wykorzystać siłę stada na własną korzyść?
W pobliżu granicy między północną Montaną a południową częścią
kanadyjskiej Alberty rozpościerają się tradycyjne tereny łowieckie plemienia
Czarnych Stóp oraz „bizonia skocznia zmiażdżonej głowy”. Ta raczej
złowróżbna nazwa dotyczy stromego urwiska, zwanego także Urwiskiem
Bizonów, które wykorzystywano do zabijania całych stad. Zamiast polować
na mniejsze zwierzęta lub wybierać pojedyncze sztuki ze stada, Indianie
opracowali nietypową strategię. Cierpliwie czekali, aż na pobliskich
wzgórzach pojawi się jakieś stado bizonów, a wtedy nakładali na siebie skóry
J
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
64
kojotów i wilków i podchodzili je, zapędzając w wybranym przez siebie kierunku.
Zwierzęta zaczynały biec, podpisując tym samym wyrok śmierci na
siebie — nabierały rozpędu i nikt nie mógł ich już zatrzymać. Indianie nie
mieli żadnych problemów ze skierowaniem ich prosto do stromego urwiska.
Każde polowanie kończyło się śmiercią dziesiątek bizonów, zapewniając
plemieniu dość mięsa i futra, by przetrwało zimę.
Wniosek z tej historii jest taki, że próbując zapanować nad potężnymi
siłami — stadem bizonów, megatrendem czy też silną konkurencją — zawsze
dobrze jest posłużyć się siłą pędu. Musisz odpowiednio skoordynować
swój atak, a następnie wykorzystać na swoją korzyść specyfikę środowiska
i obecne w nim schematy. Tego, jak to zrobić, dowiesz się właśnie z tego
rozdziału.
SZEŚĆ SCHEMATÓW NADARZAJĄCYCH SIĘ OKAZJI
Podobnie jak Robert Lang opracował matematyczne podstawy składania
origami, Trend Hunter zajmuje się matematyczną analizą schematów rzą-
dzących innowacjami. Dotychczas przeanalizowaliśmy 250 tys. pomysłów.
Dzięki zbadaniu wyborów i zachowań 100 mln osób, które odwiedziły naszą
witrynę, zyskaliśmy bezcenne informacje na temat najnowszych i najszybciej
tworzących się trendów i pomysłów. Wykorzystując naszą witrynę
jako wysoce rozwinięte technologicznie laboratorium innowacyjne, przeanalizowaliśmy
10 mln godzin zachowań i prześledziliśmy kilka miliardów
wyborów dokonanych przez klientów. Przeprowadzenie badań innowacji
na taką skalę nigdy wcześniej nie było możliwe, a otrzymane rezultaty są
fascynujące. Jeden z najważniejszych wniosków, jakie można wysnuć z
tej syzyfowej pracy, jest taki, że bez względu na branżę okazje występują
zgodnie z jednym z sześciu zasadniczych schematów: konwergencja, dywergencja,
cykliczność, zmiana kierunku, redukcja i akceleracja (wszystkie
za chwilę omówię).
Tradycyjnie ludzie poszukujący trendów próbowali opisywać świat,
bazując na megatrendach takich jak ruch na rzecz ochrony środowiska naturalnego,
rozwój Chin czy mediów społecznościowych. To podejście ma
jednak swoje wady, z których główną jest to, że megatrendy są doskonale
widoczne i nasi konkurenci już o nich wiedzą. Mówiąc wprost: dostrzeżenie
WYKORZYSTUJ SIŁĘ ROZPĘDU
65
megatrendu nie jest potencjalnym źródłem przewagi konkurencyjnej.
To, co udało się odkryć nam — i co przetestowaliśmy na klientach z listy
Fortune 1000 — jest znacznie bardziej wartościowe, pozwalając wskazać
schematy okazji, które megatrend lub duża firma może zapewnić w przyszłości.
Nie chodzi więc o to, co się dzieje teraz, lecz o to, co może się wydarzyć
następnie.
Na szczególną uwagę zasługuje sześć takich schematów okazji, które,
jak wynika z naszych badań, towarzyszą niemal każdemu przełomowemu
produktowi. Dzięki temu można je wykorzystać do przewidzenia lub odkrycia
przyszłych okazji biznesowych, które będą pośrednio napędzane
przez megatrend związany z danym produktem. Podobnie jak plemię
Czarnych Stóp kierowało pędzące stado bizonów w wybranym przez siebie
kierunku, tak samo i Ty możesz wykorzystać siłę rozpędu i sukces innej
firmy. Może się to wydawać sprzeczne z tym, co podpowiada intuicja, ale
jest to zjawisko, które wielokrotnie obserwowaliśmy w Trend Hunterze.
Konkurencja może stać się Twoim zasobem, jeśli tylko będziesz wiedział,
jak ją wykorzystać. Zanim skończysz lekturę tej książki, będziesz szczerze
życzył swoim konkurentom samych sukcesów.
Oto przykład. Wyobraź sobie, że zainspirowałeś się pierwszymi sukcesami
Facebooka, który już w 2006 r. był bardzo obiecującym biznesem. Gdybyś
próbował konkurować z Facebookiem bezpośrednio, prawdopodobnie
przypominałoby to próbę powstrzymania stada galopujących bizonów.
Jednak Facebook stworzył wiele możliwości dla innych. Aby je dostrzec, należy
rozłożyć tę sieć społecznościową na jej podstawowe elementy — główne
funkcje. Pod względem funkcjonalnym Facebook był: (1) siecią łączącą
Twoich przyjaciół, (2) trwałym archiwum Twoich zdjęć oraz (3) miejscem,
w którym mogłeś dzielić się ze znajomymi informacjami o codziennym życiu.
Aby dostrzec okazje, jakie wiązały się z powstaniem Facebooka, należy
przeanalizować te trzy aspekty przez pryzmat różnych schematów. Dobrym
przykładem będzie tu dywergencja — poszukiwanie alternatyw dla
głównego nurtu, tzw. mainstreamu. Ponieważ Facebook koncentrował się
na łączeniu ze sobą przyjaciół, niewykluczone, że mogła powstać potrzeba
istnienia sieci społecznościowej, która łączyłaby nie tylko znajomych. I oto
jest Twitter — sieć, w której każdy może śledzić wpisy całkowicie obcych
sobie osób. Z kolei „trwałość” materiałów opublikowanych na Facebooku
może rodzić obawy, że Twoje osobiste zdjęcia trafią do osób, które nie
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
66
powinny ich oglądać, co z kolei może ograniczyć Twoją chęć swobodnego
dzielenia się wspomnieniami. To może zaś sprawić, że użytkownikom
zamarzy się jakaś usługa pozwalająca na przechowywanie treści czasowo.
I oto mamy Snapchat — usługę, w której można trzymać zdjęcia tylko
przez określony czas. Snapchat pojawił się pięć lat później niż FB, ale i tak
zdołał rozwinąć się na tyle, by pozwolić sobie na odrzucenie 4 mld dolarów
oferowanych przez Google. I na koniec trzecia funkcjonalność Facebooka:
chociaż mechanizmy udostępniania innym swoich wspomnień są
przydatne i inspirujące, to jednocześnie zachęcają do nadmiernego korzystania
z tej możliwości, przez co internet został zalany falą amatorskich zdjęć
ze smartfonów. Jeżeli więc jesteś koneserem dobrej fotografii, to zapewne
zacznie Ci czegoś brakować. Właśnie z takiej tęsknoty zrodził się Instagram
— wart 1 mln dolarów biznes, który pozwala nałożyć artystyczne filtry do
zdjęć wykonanych za pomocą telefonów komórkowych.
Najważniejsze w tym wszystkim jest to, że żadna firma — nawet Google
— nie była w stanie bezpośrednio stawić czoła Facebookowi. Szybszą, mą-
drzejszą i łatwiejszą drogą do osiągnięcia sukcesu jest śledzenie schematów
i polowanie na okazje, które mogą powstać w wyniku danego trendu, działań
firmy lub ich przełomowego produktu.
Gdy poznasz wszystkie sześć schematów, z łatwością będziesz mógł dostrzegać
i rozumieć proces powstawania pomysłów biznesowych, w rezultacie
stając się lepszym innowatorem, decydentem i inwestorem.
Rozdział 5
KONWERGENCJA
KONWERGENCJA: budowa firmy lub produktu poprzez łączenie kilku
innych produktów, usług lub trendów. Obejmuje: łączenie pomysłów,
integrację produktów, integrację społecznościową, łączenie ludzi, tworzenie
wartości dodanej poprzez wprowadzanie warstw, dramę, wielofunkcyjność
oraz co-branding.
hociaż możesz sobie tego jeszcze nie uświadamiać, z konwergencją
spotykasz się niemal na każdym kroku. Przykładowo: zatrzymujesz się
w Starbucksie, by napić się kawy z plantacji prowadzonej na zasadach
sprawiedliwego handlu (ang. Fair Trade), sprawić sobie odrobinę przyjemności
i skorzystać z bezpłatnego internetu — odkrywasz, że kawiarnia to
Twoje „trzecie miejsce” między domem a biurem. Po powrocie z pracy
udajesz się na spacer po okolicy, nucąc pod nosem utwór streamowany
na Twój smartfon i kierując się wskazówkami GPS, także z telefonu. Przez
cały czas utrzymujesz kontakt z przyjaciółmi, tweetując lub wysyłając
zdjęcia. Pół godziny później umawiasz się ze znajomymi na wspólny posiłek.
W zależności od rodzaju wybranego lokalu — tapas, winiarnia,
restauracja — już wkrótce cieszysz się kuchnią kalifornijską, azjatyckim
fusion, wegetariańskim burrito, pizzą sushi lub jakimś innym kulinarnym
wynalazkiem będącym przykładem połączenia (czyli konwergencji) smaków
i kultury.
C
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
68
Konwergencja to potężna siła. Może doprowadzić do powstania całych
branż. Nagły wybuch popularności snowboardu był efektem takiego właśnie
połączenia kilku rzeczy: jazdy na deskorolce, surfingu, jazdy na nartach,
muzyki, mody i naturalnej potrzeby buntu młodych ludzi. Te elementy
wymieszały się tak mocno, że nowy sport szybko stał się stylem życia, który
popularnością przebił poszczególne sporty składowe.
Oczywiste przykłady konwergencji obserwujemy w urządzeniach technicznych
(np. we wspomnianym już telefonie komórkowym, który spełnia
dziś funkcje: komputera, aparatu fotograficznego i kamery, odtwarzacza
muzyki i konsoli do gier), ale trend do łączenia różnych funkcji dotyczy
także tradycyjnych branż. Przypomnij sobie stacje benzynowe połączone
ze sklepami, sklepy spożywcze z barami kanapkowymi, apteki z pocztami,
domy handlowe z barami typu fast food, księgarnie z kawiarniami oraz restauracje
z hotspotami wi-fi.
Na pierwszy rzut oka konwergencja wydaje się zjawiskiem dość oczywistym,
ale wiele firm sięgnęło po ten schemat, tak naprawdę go nie rozumiejąc.
Przykładowo: gdy Nokia zauważyła, że ludzie lubią zarówno gry
wideo, jak i telefony komórkowe, wypuściła na rynek konsolofon N-Gage.
Niestety, zamiast cieszyć się urządzeniem typu 2w1, klienci otrzymali nieporęczny
telefon skrzyżowany z nijaką konsolą do gier. N-Gage wyglądał
po prostu jak źle zaprojektowany pilot do telewizora z malutkim ekranem.
To była katastrofa.
Nie wystarczy po prostu połączyć ze sobą dwa pomysły. Na przykład
firma Colgate postanowiła w pewnym momencie powiązać potrzebę dbałości
o higienę jamy ustnej z modą na zdrową żywność. Zaryzykowali więc
i swoją marką — jednoznacznie kojarzoną z higieną — opatrzyli linię gotowych
dań, tworząc Colgate Kitchen Entrees. Klienci byli skonsternowani.
Pasta do zębów i płyn do płukania jamy ustnej mają niewiele wspólnego
z mrożonymi daniami, poza tym że wszystko to trafia do ust. Jak łatwo się
domyślić, również ten pomysł zakończył się klapą.
Z drugiej strony, dobrze przeprowadzony proces konwergencji może
okazać się jednym z najprostszych sposobów na wykorzystanie rodzących
się trendów. W tym rozdziale przedstawię różne formy konwergencji, od
łączenia produktów i usług po tworzenie pełnych doświadczeń.
KONWERGENCJA
69
WIĘZIENNE TATUAŻE I OKSFORDZKIE WYKSZTAŁCENIE
Przed ponad 20 laty studentka historii sztuki o imieniu Kyla wraz z rodziną
zwiedzała niemiecką galerię sztuki Nowa Pinakoteka. Dziewczyna zaczęła
opowiadać o tajemnicach i skandalach związanych z poszczególnymi
obrazami i wkrótce ciągnął się za nią sznurek turystów, którzy traktowali
ją jak przewodniczkę po galerii. Kyla uwielbiała sztukę. Wystarczyło dać jej
na kilka godzin podręcznik do historii sztuki, aby zapamiętała każdy fakt,
liczbę, datę i rozmiary dzieł.
Te niezwykłe umiejętności były doceniane także przez jej nauczycieli,
którzy nie szczędzili jej najwyższych ocen. Dzięki nim bez trudu dostała
się do prestiżowego Oxfordu, gdzie zasłużyła sobie na viva voce, co oznacza,
że po ustnych i pisemnych egzaminach końcowych otrzymała tytuł
magistra i została od razu przyjęta na studia doktoranckie.
Wtedy los się od niej odwrócił. Zdiagnozowano u niej nowotwór jajnika,
określając szanse przeżycia na 50%.
Kyla była gotowa zrobić wszystko, by osiągnąć swoje cele edukacyjne,
więc podjęła walkę z rakiem, nie przerywając studiów i pracy dydaktycznej.
Pomimo skutków ubocznych chemioterapii często ślęczała przez całą noc,
aby dopieścić swoje wykłady. Jedynym, co psuło jej nastrój i wywoływało
przygnębienie, był pewien szczegół, który komuś może wydać się stosunkowo
mało istotny: brwi. Jak sama mi to wyjaśniła: „Po chemioterapii moż-
na na głowę nałożyć perukę, ale z brwiami jest problem. Ich utrata to ciągłe
przypomnienie, że nie jesteś do końca normalna”.
Kyla poprosiła o radę pielęgniarkę onkologiczną. Okazało się, że szpital
dysponuje bezpiecznym sprzętem do tatuażu. Niestety, były też pewne
problemy. Urządzenie było przestarzałe, a umiejętności pracowników
szpitala ograniczone. Wytatuowane przez nich brwi były asymetryczne
i wywoływały komiczny efekt. Nie chcąc pogarszać sprawy, Kyla znalazła
zwykłego tatuażystę, który naprawił amatorską robotę szpitala. Jednak
specjalista także popełnił fatalny błąd, używając metalicznego pigmentu.
Przy następnym badaniu metodą rezonansu magnetycznego silne magnesy
wyrwały cząsteczki metalu, wywołując reakcję alergiczną i powodując
krwawienie.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
70
Lekarz prowadzący doradził jej zmianę stylu życia, argumentując, że
kariera akademicka jest bardzo stresująca i może negatywnie wpłynąć na
leczenie. Ale Kyla miała inne plany.
PRZEBUDZENIE KYLI
Kyla, zmuszona do zastanowienia się, co jest dla niej najważniejsze, przyjęła
postawę myśliwego. Czy był jakiś obszar, na którym mogłaby znaleźć
pasję i się realizować? Wówczas go nie dostrzegła, ale i tak był to moment
jej przebudzenia. Często się zdarza, że ludzie sięgają do swoich głęboko
ukrytych pokładów sił i potencjału właśnie w takich trudnych momentach
przejścia i zmiany.
Skoro nie mogła kontynuować kariery naukowej, co innego mogłoby
ugasić jej głód sukcesu i zaspokoić pragnienie rozwoju? Nieustannie wracała
myślami do historii z brwiami. Czy potrafiłaby wynaleźć jakieś rozwiązanie
tego problemu? Miała zerową wiedzę na temat tatuażu i chirurgii
plastycznej, ale bardzo chciała pomóc innym uniknąć przykrości, które
ją spotkały.
Pełna ciekawości i wysoce zmotywowana, zaczęła szukać pomysłów
w najdziwniejszym z miejsc: w więzieniu.
CHAOS JEST OJCEM OKAZJI
Przeciwności losu — w postaci choroby, problemów ekonomicznych lub
utraty pracy — mogą podsunąć nam doskonałą okazję. Gdy zagrożone jest
nasze poczucie bezpieczeństwa, samozadowolenie przestaje być realistyczną
strategią. W takiej sytuacji jesteśmy znacznie bardziej skłonni, by zniszczyć
to, co sprawdzało się w przeszłości, i o wiele bardziej nienasyceni w poszukiwaniach
czegoś nowego.
Zaczęcie wszystkiego od nowa może wyostrzyć nasze zdolności dostrzegania
nowych trendów, czego dowodzą przykład J.K. Rowling, którą
fatalna sytuacja finansowa zainspirowała do pracy nad książką o Harrym
Potterze, czy też historia Erica Riperta, który świadomie wyrzuca z menu
swoje najlepsze dania, by móc komponować nowe smaki od zera.
KONWERGENCJA
71
Po wielu latach pracy konsultanta, w której miałem możliwość współ-
pracować z kilkuset firmami i ich prezesami, udało mi się zidentyfikować
trzy główne postawy wobec przeciwności i zmiany, a mianowicie: paranoję,
pewność siebie i desperację. Na pozór najwłaściwszą reakcją wydaje się
pewność siebie. Ale to nieprawda. Większość firm — co zapewne nie powinno
dziwić — uważa, że charakteryzuje je pewność siebie. Celebrują minione
sukcesy i koncentrują się na doskonaleniu sprawdzonych strategii.
Poczucie pewności siebie tłumi poczucie pilności, a to z kolei hamuje proces
adaptacji. Dla porównania: firmy, które są zdesperowane, wiedzą, że zachowanie
status quo ich nie ratuje. Spadająca sprzedaż lub udział w rynku
może wywołać poruszenie, które doprowadzi do zwiększenia innowacyjności.
Apple sięgnęła z powrotem po Steve’a Jobsa dopiero wtedy, gdy znalazła
się na krawędzi bankructwa i musiała zacząć podejmować desperackie
kroki. Strach firmy przed upadkiem pozwolił Jobsowi na odważne posunięcia,
które w końcu przyniosły sukces.
W podobnej sytuacji znalazła się kiedyś firma IBM, gdy kuleć zaczął jej
— na pozór trwały i pewny — biznes komputerowy. IBM traciła miliardy
dolarów rocznie. Na początku lat 90. ubiegłego wieku firma zmierzała prostą
drogą do bankructwa i właśnie wtedy postanowiono sięgnąć po nowego
prezesa, Louisa Gerstnera. Nie mając wiele do stracenia, Gerstner z pełną
premedytacją zamknął linie produkcyjne, czym zmusił ludzi do wysiłku
umysłowego i wytworzył w nich poczucie pilności. Pracownicy, czując,
że zmiany są nieuchronne, sięgnęli w głąb swojego potencjału i IBM z firmy
produkcyjnej zmieniła się w usługową.
I jeszcze jeden przykład: General Motors. Przez wiele dziesięcioleci ten
producent samochodów miał na rynku amerykańskim pozycję dominującą.
W latach 90., na fali popularności SUV-ów i miłości Amerykanów do pół-
ciężarówek, koncern skupił się na dużych i ciężkich pojazdach, takich jak
tahoe czy prawie czterotonowy yukon. W latach 1990 – 2004 produkcja takich
paliwożernych potworów była strzałem w dziesiątkę. Segment lekkich
ciężarówek rozwijał się dynamicznie i ich udział w ogólnej liczbie pojazdów
sprzedawanych na terenie Stanów Zjednoczonych skoczył z 20 do
ponad 50%1
. Oczywiście firma już wtedy walczyła z niekorzystną strukturą
1 Energy.gov, Market Share of New Cars vs. Light Trucks, 1975 – 2008, http://energy.gov/
eere/vehicles/fact-553-january-12-2009-market-share-new-cars-vs-light-trucks.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
72
kosztów, ale stabilny popyt i popularność półciężarówek pomagały jej skutecznie
stawiać czoła zagranicznym rywalom.
Jednak wystarczyło zaledwie pięć lat, by moda na duże i paliwożerne
pojazdy przeminęła. Proporcje sprzedaży odwróciły się. Miliony klientów
przerzuciły się na lżejsze, bardziej oszczędne pojazdy. A później uderzyła
recesja, wbijając ostatnie gwoździe do trumny. Kurczący się rynek, wypaczona
struktura kosztów i linie produkcyjne nastawione na niewłaściwy
typ pojazdów sprawiły, że firma stanęła w obliczu bankructwa. Do 2009 r.
liczba samochodów koncernu GM sprzedanych na terenie Stanów Zjednoczonych
spadła o 56%2
. Dla porównania: sprzedaż Toyoty w tym roku była
mniejsza jedynie o 14%.
Koncern General Motors wykorzystał kryzys do zmiany podejścia. Porzucił
produkcję hummera i zajął się konstruowaniem całej floty mniejszych
pojazdów. Gdy sytuacja na rynku uległa poprawie, sprzedaż skoczyła i GM
znów zwiększył przewagę nad Toyotą. Nawet gdy w 2014 r. liczne akcje
przywoławcze wywołały mały kryzys, dobra linia produktów GM nadal
przyciągała klientów do salonów marki.
Każdy może rozbudzić w sobie poczucie pilności i nie trzeba w tym celu
czekać na takie podbramkowe sytuacje. Jedne z najbardziej zyskownych
firm świata kierują się niemal maniakalnym dążeniem do wykorzystywania
najnowszych trendów i możliwości. Wiele wykazuje się trzecią z wymienionych
przeze mnie postaw wobec zmiany, którą czasem nazywam dobrą
paranoją. Organizacje, które się nią kierują, wcale nie muszą czekać na
przeciwności losu. Przykładem może być firma Google, która słynie z proponowania
światu całkowicie nieoczekiwanych wynalazków, od autonomicznych
samochodów po Google+ i okulary Google Glass. Sporo wynalazków
ponosi klęskę, ale wystarczająco wiele okazuje się na tyle przełomowymi,
by ogólny rachunek pozostawał dodatni. Napędzane niemal maniakalną
obawą przed utratą dominującej pozycji firmy takie jak Google narzucają
swoim pracownikom określony sposób myślenia, przekonując ich, że muszą
robić wszystko, co w ich mocy, by zachować pozycję lidera. Tworzą kulturę
pilności, pożerając swoje dotychczasowe produkty i nieustannie eksperymentując
z nowymi.

2
 Na podstawie sprawozdań GM i Toyoty z lat: 2004, 2009 i 2013 oraz Wikipedii.
KONWERGENCJA
73
Wniosek z tego taki: aby zwalczyć poczucie samozadowolenia wynikające
z wcześniejszych sukcesów, należy zachować nieustanną, nienasyconą
ciekawość, nie wahać się przed celowym niszczeniem własnych osiągnięć
i być odrobinę paranoicznym.
NOWY KIERUNEK KYLI
Choroba pomogła Kyli dostrzec potencjał kryjący się w nowym kierunku.
Zmuszona do rezygnacji z kariery naukowej na ukochanym Oxfordzie, zajęła
się sztuką tatuażu z takim samym zapałem, z jakim wcześniej prowadziła
badania do pracy doktorskiej. Jak każdy myśliwy polujący na pomysły
zaczęła od poszukiwań wskazówek i podpowiedzi, chłonąc każdą, nawet
najdrobniejszą informację na temat historii tatuażu, kultury, podstaw naukowych,
sprzętu i technik. Weszła na nieznane sobie terytorium, ale szybko
domyśliła się, że musi rozwiązać trzy zasadnicze problemy. Po pierwsze,
trzeba znaleźć pigmenty, które można bezpiecznie stosować na skórze
osoby z nowotworem (zazwyczaj zbyt wrażliwej na sztuczne substancje
i obce elementy). Po drugie, konieczna jest doskonała technika i sprzęt
zdolny do odtworzenia elementów ciała ludzkiego. Chodziło przecież
o to, by brwi, pigmentacja skóry czy trójwymiarowe sutki wyglądały moż-
liwie jak najbardziej naturalnie. Po trzecie, musiała wyszukać barwniki,
które byłyby jak najbardziej zbliżone do naturalnych odcieni skóry — bardzo
duże wyzwanie.
Kyla spotykała się z różnymi chirurgami plastycznymi, tatuażystami
oraz specjalistami od mikropigmentacji z Londynu, Vancouver i Paryża.
Odbyła nawet staż u japońskiego mistrza tatuażu wielce cenionego przez
yakuzę (japońską organizację przestępczą, która słynie z tego, że jej członkowie
tatuażami dokumentują różne osiągnięcia, zaznaczają przynależ-
ność i pozycję w hierarchii). To właśnie gangsterzy yakuzy oraz ich tatuaże
mające naśladować rany odniesione w boju doprowadziły Kylę do kolejnego
przełomowego odkrycia. Już wcześniej udało jej się odkryć specjalny rodzaj
mikropigmentacji, w której wykorzystywano bezpieczne pigmenty. Aby
rozwiązać pozostałe problemy, musiała… znaleźć się za kratkami.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
74
WIĘZIENNE INSPIRACJE
Wystarczy odwiedzić dowolne więzienie, by się przekonać, jak ważną rolę
sygnalizacyjną odgrywają tam tatuaże. Łza wytatuowana pod okiem oznacza
mordercę, gwiazdki na kolanach mówią, że ten człowiek przed nikim
klękał nie będzie, zegar bez wskazówek to symbol dożywocia. Jak na ironię,
cała ta rozbudowana dziedzina jest w gruncie rzeczy efektem improwizacji.
W skrzyneczce narzędziowej więziennego tatuażysty znajdziemy takie dziwaczne
przedmioty, jak: struny gitarowe, magnesy, podkładki i silniczek
z walkmana. Niestety, wszystkie te narzędzia są bardzo ryzykowne, gdyż
wzmagają rozprzestrzenianie się poważnych chorób przenoszonych przez
krew, takich jak zapalenie wątroby czy AIDS.
Nic dziwnego, że wykonywanie tatuaży w więzieniu jest nielegalne.
Dlatego ten proceder musi być ukrywany. Problem w tym, że przebicie
skóry struną gitarową połączoną z silniczkiem magnetofonu kasetowego
powoduje opuchliznę, a spuchnięcia i obrzęki są widocznym dowodem na
to, że któryś z osadzonych zajmuje się robieniem tatuażu, co może źle się
dla niego skończyć — dodatkową karą w całkowitym odosobnieniu. To
twardy orzech do zgryzienia, ale jak już widzieliśmy, trudne problemy
mogą inspirować kreatywne pomysły. Więźniowie, którzy mają przecież
mnóstwo czasu na poszukiwanie rozwiązań, opracowali więc przemyślne
techniki minimalizowania stopnia podrażnienia skóry, niestosowane poza
więzieniem, które jednak mogły pomóc Kyli w wykonywaniu tatuaży u pacjentów
z wrażliwą skórą. Dotarła do więziennych artystów tatuażu, wyjaśniła
im, o co jej chodzi, znalazła z nimi wspólny język dzięki łączącej ich
miłości do tatuażu i poznała ich trzymane dotąd w tajemnicy sposoby zapobiegania
podrażnieniu skóry. To oczywiście bardzo niezwykła historia,
ale wypływa z niej ważny wniosek, który często umyka naszej uwadze:
trzymanie się konserwatywnych metod zamiast poszukiwania nowych czę-
sto oznacza utratę szansy na znalezienie naprawdę wspaniałego i inspirują-
cego rozwiązania.
KONWERGENCJA
75
ŁĄCZENIE STAREGO Z NOWYM
W więzieniu Kyla dokonała jednego ze swoich przełomowych odkryć, ale
nadal stała przed innym wyzwaniem: jak odtworzyć wyjątkowe odcienie
ludzkiej skóry. Aby rozwiązać ten problem, sięgnęła do swojej wiedzy z historii
sztuki i cofnęła się kilkaset lat wstecz do geniusza, który zrewolucjonizował
sztukę.
Czasem tworząc świeże pomysły, najlepiej jest czerpać z myśli, które
powstały w przeszłości. Przykładowo: układ i proporcje popularnej strony
głównej Twittera były inspirowane złotym podziałem — zasadą, która powstała
2400 lat temu i była stosowana przez architektów starożytności i niezliczone
zastępy znakomitych artystów.
Jako profesor sztuki Kyla znała wartość historii. Wiedziała także, że
w XVI w. ówcześni mistrzowie pędzla — Da Vinci, Rafael, Michał Anioł,
Tintoretto, Veronese i Tycjan — rywalizowali ze sobą. Jedną z kwestii, które
ich rozpalały, było pytanie, który z nich jest w stanie najwierniej odtworzyć
barwę ludzkiej skóry na płótnie.
Tiziano Vecelli, lepiej znany jako Tycjan, był uważany za prawdziwego
mistrza swoich czasów — tego zdania był nawet sam Leonardo da Vinci.
W wieku 12 lat Tycjan wstąpił na praktyki u innego malarza, ale odbiorcy
szybko poznali się na jego kunszcie. Młody artysta zyskał sławę i zgarniał
najlepsze zlecenia. Jak wielu wielkich artystów, tak i Tycjan miał licznych
naśladowców, a zazdrośni rywale posuwali się nawet do tego, że zatrudniali
szpiegów, którzy udając uczniów, mieli wykraść tajemnice jego warsztatu.
Mimo prób nikomu nie udało się jednak poznać jednego sekretu: w jaki
sposób Tycjan odtwarzał świetliste, połyskujące tony skóry. Inni artyści
próbowali uzyskać ten efekt, mieszając odcienie różu i brązu, ale tylko obrazy
Tycjana wyróżniały się wieloma odcieniami koloru. Nawet Leonardo
da Vinci musiał przyznać, że to właśnie Tycjan zdołał jako pierwszy uchwycić
luminescencję skóry.
Tajemna technika Tycjana wymagała niekonwencjonalnego myślenia.
Tradycyjnie malarze tworzyli różne odcienie poprzez wymieszanie koloru
z szarościami i bielami. Natomiast Tycjan zainspirował się sposobem, w jaki
mistrzowie witraży z Murano uzyskiwali różnokolorowe szkła: poprzez
nakładanie na siebie poszczególnych jego warstw. Przenosząc tę technikę
do malarstwa, Tycjan zaczął dodawać do farb kurze białko i olej lniany.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
76
Następnie nakładał uzyskaną w ten sposób farbę wielowarstwowo, przy
czym każda warstwa różniła się nieco od pozostałych. Dzięki temu osiągał
efekt niezwykle realistycznej skóry, co było tym istotniejsze, że były to
czasy wielkiej popularności aktu.
Eureka! Kyla przypomniała sobie o Tycjanie. Natychmiast zabrała się
do opracowywania stosownej mieszanki, dyspersanta pigmentów, który
wkrótce opatentowała pod nazwą Titian Wash, a który pozwolił tatuażystom
zastosować podobną technikę warstwową na skórze. W przeciwień-
stwie do tradycyjnych, nieprzejrzystych tatuaży technika opracowana
przez Kylę zapewnia bardziej realistyczne, naturalne warstwy koloru, symulując
tę świetlistość, którą Tycjan zdołał osiągnąć na płótnie.
Łącząc postępy z zakresu mikropigmentacji, umiejętności tatuażystów
więziennych oraz sekrety warsztatu malarskiego Tycjana, Kyla otworzyła
wyjątkową firmę o nazwie Cosmetic Transformations. W ciągu następnych
pięciu lat przeprowadziła kilka tysięcy zabiegów, ukrywając efekty poparzeń,
blizny, odtwarzając brwi i sutki. Pomogła wielu pacjentom z nowotworami,
gwiazdom filmowym, weteranom wojen i ofiarom przemocy.
Ludziom, którzy byli świadkami łatwości, z jaką Kyla poruszała się po
historii sztuki podczas tamtego pamiętnego zwiedzania niemieckiej galerii,
jej sukces może wydać się naturalny, a nawet w pełni oczekiwany. I ja byłem
jedną z tych osób, które chodziły za Kylą od obrazu do obrazu. Tak się
bowiem składa, że Kyla Gutsche jest moją siostrą.
Chociaż rzadko kiedy ludzie to dostrzegają, to jednak przeciwności losu
sprzyjają innowacyjności. U mojej siostry także wszystko zaczęło się od identyfikacji
problemu, dopiero później zaczęła poszukiwać potencjalnych rozwiązań,
aż w końcu wpadła na coś wyjątkowego. Jeśli coś Cię trapi lub pobudza
Twoją ciekawość, musisz zwiększyć czujność: być może już za chwilę
kreatywne pomysły wymieszają się i zmienią w świetny pomysł na biznes.
Pamiętaj także, że Twoje osobiste pasje i umiejętności mogą być bogatym
źródłem kreatywności, które pozwoli Ci szybciej odnaleźć właściwe rozwiązanie.
Najważniejsze jest zaś to, że do tego wszystkiego nie trzeba kończyć
Oxfordu. Konwergencja przychodzi z łatwością, jeśli tylko będziesz otwarty
na pomysły i zmusisz się do aktywnego szukania schematów i połączeń.
W przypadku Kyli konwergencja doprowadziła do powstania całkowicie
nowego produktu i usługi, ale ten schemat może także wznieść istnieją-
cy już produkt lub usługę na całkiem nowe wyżyny.
KONWERGENCJA
77
METADON, PRACA WIĘŹNIÓW I ZABÓJCZY CHLEB
Dave Dahl to człowiek pełen sprzeczności. Choć mówi łagodnym głosem,
jest krzepki i ma mięśnie kulturysty. Z wyglądu przypomina gwiazdę heavymetalowego
zespołu z lat 80. — ma długie, swobodnie opadające włosy i krzaczaste
wąsy. Raczej nie domyśliłbyś się, że działa w tradycyjnej branży, jaką
jest piekarnictwo. Ojciec Dave’a był pionierem i w rodzinnym Portland
w stanie Oregon otworzył Midway Bakery, niewielką piekarnię i sklep,
w której jako jeden z pierwszych oferował pełnoziarnisty chleb upieczony bez
tłuszczu zwierzęcego.
W młodości Dave nie mógł znaleźć w sobie zbyt wiele miłości do tego
biznesu. Chociaż wszystkie dzieci musiały pracować w piekarni, Dave’owi
brakowało pasji jego ojca. Miał wrażenie, że znalazł się w pułapce. W koń-
cu zbuntował się i rozpoczął długą drogę na dno, gdzie już czekały na
niego depresja i narkotyki. Kryształki metadonu zaprowadziły go na 20 lat
do świata handlu narkotykami, striptizerek, napadów z bronią w ręku
i pościgów samochodowych, któremu kres położył wyrok wieloletniego
więzienia.
Za kratkami Dave poprosił o pomoc lekarską w walce z depresją. Po raz
pierwszy od dłuższego czasu poczuł się dobrze i chciał odkupić swoje winy
wobec wszystkich, których skrzywdził, włącznie z członkami własnej rodziny.
Zastanawiał się, jak bardzo jego życie byłoby inne, gdyby zdecydował
się jednak na pracę w rodzinnej piekarni. Marząc o możliwości odpokutowania,
zaczął interesować się tą branżą i uczyć wszystkiego, co miało
związek z piekarstwem.
Po wyjściu z więzienia Dave poprosił swojego brata Glenna o przyjęcie
na powrót do firmy, która teraz nazywała się NatureBake. Glenn miał podstawy,
by wahać się przed dawaniem bratu kolejnej szansy. Pod wpływem
narkotyków Dave’owi nie raz zdarzało się obrabować i zdemolować interes
swojej rodziny. Na szczęście Glenn dostrzegł jakąś rzeczywistą zmianę
w głosie i postawie brata, dzięki czemu w 2004 r. Dave ponownie znalazł
się na liście płac. Zdeterminowany, by udowodnić swoją przydatność dla
firmy, harował ciężko i z oddaniem, niejednokrotnie po 100 godzin tygodniowo.
Zastępował chorych pracowników, sprzątał i eksperymentował
z nowymi przepisami. Chciał zrobić coś wyjątkowego i tym czymś był jego
pierwszy pomysł: Dave’s Killer Bread — zabójczy chleb Dave’a! Dave nigdy
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
78
nikogo nie zabił, ale był przekonany, że opracowana przez niego receptura
jest „zabójczo dobra”, a do tego miał nadzieję, że szokująca nazwa zaintryguje
klientów.
Latem 2005 r. Dave przywiózł 100 bochenków swojego chleba na targ
w Portland. Chleby, pełne ziaren słonecznika, dyni, lnu i sezamu, z miejsca
okazały się przebojem i rozeszły się w ciągu kilku godzin. Jeszcze przed
końcem lata Killer Bread znalazł się na półkach największych sieci sklepów
spożywczych, takich jak: New Season, Co-Op, Whole Foods i Fred Meyer.
Umowy z sieciami ogólnokrajowymi były dla NatureBake ogromnym
skokiem naprzód i umocniły pozycję Dave’a jako jej kreatywnego lidera.
Wkrótce marka nabrała świeżości i większej autentyczności. Zmianie uległa
strona internetowa, na której pojawiły się odręczne kolorowe rysunki
w stylu komiksowym oraz interesujące klipy wideo przedstawiające w skró-
cie „historię Dave’a” wraz z jego postacią trzymającą w dłoni gitarę
i stojącą za kratami. Ta forma marketingu okazała się wyjątkowo skuteczna,
ale sukces nie wynikał tylko z faktu, że historia była autentyczna i ciekawa
— sam produkt także okazał się wyśmienity. Jak można było przeczytać
na łamach „New York Timesa”: „Łatwo byłoby dojść do wniosku,
że to tylko sztuczka marketingowa — były więzień bawi się organiczną
mąką, co zapewnia chrupiący triumf. Ale Dave’s Killer Bread naprawdę
jest najlepszym pieczywem, jakie kiedykolwiek udało mi się kupić w supermarkecie”3
.
Sukces Dave’a był rezultatem zjawiska, które w Trend Hunterze nazywamy
szokującą etykietą. Jest ono elementem schematu dywergencji, której
poświęcam następny rozdział. Przykładami takich szokujących etykiet mogą
być wina o nazwach Jesus Juice, Fat Bastard czy Dirty Laundry lub też,
jeśli chcesz zajrzeć na inne półki sklepowe, napój energetyczny Cocaine
Energy Drink. Chociaż więc to dywergencja zapewniła firmie początkowy
sukces, to jednak konwergencja — a mówiąc konkretnie: zdolność Dave’a
do umiejętnego łączenia wielu różnych trendów — stoi za jej późniejszym
rozwojem.

3
 Alex Kuczynski, Obsessions: Dave’s Killer Bread, „New York Times”, 20 stycznia
2010.
KONWERGENCJA
79
WYSTRZAŁOWA STRATEGIA
Wykorzystanie więziennej przeszłości Dave’a było trafnym posunięciem,
wpisującym się w popularny i lubiany przez ludzi stereotyp „złego chłopaka”.
Jeszcze lepiej — jego historia była historią odkupienia. Nic więc dziwnego,
że jego zmienne losy, filozofia i wizerunek przewijały się we wszystkich
materiałach reklamowych i w witrynie piekarni. Marka świetnie wpisała się
w modę na wykorzystanie zainteresowania kultury masowej życiem wię-
ziennym, czego dowodem mogą być kolekcje mody inspirowane więziennym
strojem, elementy wyposażenia domu w stylu więziennym, a nawet
popularność hoteli urządzanych w budynkach, które poprzednio służyły
za miejsce odosobnienia.
Firma podkreśla aspiracje Dave’a, który chciał „uczynić świat lepszym
miejscem, bochenek po bochenku”4
. Dave nauczył sztuki wypiekania chleba
swoich byłych współwięźniów i uruchomił program charytatywny, w ramach
którego do takich organizacji jak Meals on Wheels People, Helping
Hands i Sisters of the Road trafia rocznie 325 tys. bochenków. W ten sposób
czerpał korzyści z popularnego na Wybrzeżu Północno-Zachodnim trendu
społecznej solidarności, co postawiło go w jednym szeregu z takimi kluczowymi
w Seattle markami jak Body Shop czy Starbucks.
Na początku nowego wieku powstało tak wiele modeli biznesów społecznych,
że w 2011 r. Trend Hunter uruchomiła odrębny kanał, SocialBusiness.org,
poświęcony łączeniu (konwergencji) celu społecznego i firm nastawionych
na zysk. Dobrym przykładem modelu „jeden za jeden”, który
doczekał się licznych naśladowców, jest firma TOMS Shoes. Za każdym
razem, gdy klient kupi parę obuwia, firma daje parę butów jakiemuś dziecku
z rozwijającego się kraju Afryki lub innego kontynentu. Tego typu modele
społeczne nie tylko sprawiają, że nasz świat staje się lepszy, ale też budują
poczucie szacunku wobec marki.
Dave wykorzystał także inny, cieszący się coraz większą popularnością
trend: oferowanie żywności organicznej i produkowanej lokalnie. Odrzucenie
substancji konserwujących oraz składników modyfikowanych genetycznie
stanowiło inspirację dla dwuznacznego sloganu Just say no to bread

4 Witryna firmowa Dave’s Killer Bread, http://www.daveskillerbread.com/faq.html
[dostęp: 2 września 2014].
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
80
on drugs („Powiedz »nie« chlebowi na sterydach”), który znajduje się na
opakowaniu każdego bochenka. Ziarna pochodzą od miejscowych rolników,
dzięki czemu wspierają ich i jednocześnie likwidują konieczność transportowania
składników na duże odległości. Co więcej, Dave oferuje nawet
usługę dostarczania pieczywa do lokalnych sklepów rowerami, co przyczynia
się do ograniczenia zanieczyszczenia powietrza spalinami.
Kolejne dwa trendy, na których Dave oparł swój biznes, to „produkcja
ekologiczna” oraz „minimum ekonomiczne”. Nowy zakład korzysta
z energii wiatrowej, dzięki czemu nie emituje rocznie 4 900 000 kg CO2,
a pracownicy otrzymują wynagrodzenie oparte na minimum ekonomicznym
(na zasadzie podobnej do „sprawiedliwej płacy”, którą wprowadził
Starbucks).
Poprzez inteligentne połączenie tak wielu trendów rodzinna firma
Dahlów znacznie zwiększyła swoje szanse na sukces. Konwergencja pozwoliła
przejść od skromnej piekarni w warte 50 mln dolarów przedsię-
biorstwo zatrudniające 240 pracowników, produkujące 17 odmian chleba
organicznego oraz otwierające nowy punkt handlowy nazwany Mother
Truckers. Zyski firmy systematycznie rosną i w 2012 r. odsprzedała ona
duży pakiet akcji pewnemu nowojorskiemu funduszowi.
Ludzie, którzy chcieliby zbudować firmę o podobnej wartości, powinni
najpierw zauważyć, że Dahl zaczął od intensywnego eksperymentowania.
Nie odpuszczał i jego skumulowana potrzeba zrobienia czegoś wyjątkowego
skłoniła go do dokładnego testowania receptur w poszukiwaniu takiej,
która zapewni niezwykły produkt. Należy także pamiętać, że jego niezliczone
eksperymenty wychodziły daleko poza kuchnię i obejmowały innowacje
w procesie produkcji, rekrutacji pracowników, marketingu oraz zaangażowania
społeczności. Największy przełom był wynikiem uświadomienia
sobie przez Dave’a, że słabość może zmienić w swój atut. Poprzez eksponowanie
swojej niełatwej, burzliwej przeszłości udało mu się wykorzystać
sympatię, jaką wiele osób darzy przegranych i słabszych.
Po nakreśleniu odpowiednio silnej idei przewodniej możesz zwiększyć
prawdopodobieństwo sukcesu, korzystając z wielu trendów jednocześnie.
Tak właśnie było w przypadku Dave’s Killer Bread — klientom łatwiej
było „pokochać” ten produkt, gdyż szedł on w parze z wieloma popularnymi
trendami. Bardzo często zdarza się, że firma lub przedsiębiorca wypuszcza
nową ideę lub markę, która jest jeszcze niekompletna, wymaga
KONWERGENCJA
81
czegoś więcej, co odróżniłoby ją od całej reszty. Konwergencja jest elementem
nieustannych poszukiwań trendów lub pomysłów, które mogą przynieść
firmie sukces i wznieść ją na kolejny poziom.
GPS, ZOMBIE I POTĘGA HISTORII
Dziesięć lat od rozpoczęcia zimnej wojny Związek Radziecki i Stany Zjednoczone
ostro rywalizowały właściwie na każdym polu, od szachów i liczby
medali zdobytych na igrzyskach, poprzez liczbę głowic nuklearnych aż
po palmę pierwszeństwa w kosmosie. W 1957 r. na czoło w tym wyścigu
wysunęli się Rosjanie, wypuszczając w przestrzeń kosmiczną Sputnik —
pierwszego sztucznego satelitę. Ameryka wstrzymała oddech, próbując
dociec rzeczywistego celu wystrzelenia tego tajemniczego obiektu oraz zastanawiając
się, w jaki sposób śledzić jego położenie. Te pytania doprowadziły
dwóch amerykańskich naukowców (Williama Guiera i George’a Weiffenbacha)
do przełomowego odkrycia, które zmieniło sposób, w jaki znajdujemy
drogę do kurortu wakacyjnego lub poruszamy się po nieznanym nam
mieście. To oni bowiem stoją za odkryciem, które przyczyniło się do powstania
systemu nawigacji satelitarnej znanego powszechnie jako GPS.
Ich wkład sprowadził się do odkrycia, że bazując na bardzo prostych
regułach fizyki, znanych już na początku XVIII w., można było określić
położenie Sputnika z ziemi. Wystarczyło tylko odwrócić zastosowaną
zasadę, by Amerykanie zrozumieli, że po umieszczeniu na orbicie kilku satelitów
będą mogli wskazać dokładną lokalizację dowolnego obiektu na
powierzchni naszej planety. Oto wspaniały przykład umiejętności rozpoznawania
schematów.
Amerykański system GPS był w pełni zdatny do użytku wojskowego
dopiero po kilku dziesięcioleciach, bo w 1995 r. Jednak już rok później
było tak oczywiste, że system ten może mieć mnóstwo różnych zastosowań,
że Bill Clinton dopuścił technologię do użytku cywilnego.
Wczesne zastosowania były tyle proste, ile rewolucyjne w wielu dziedzinach:
kartografii, ratownictwie, monitorowaniu środków transportu
i nawigacji. To był jednak dopiero początek, gdyż wkrótce innowatorzy
z całego świata znaleźli zastosowanie dla systemu GPS w polowaniu na
„czarne charaktery”, turystyce, a nawet lekkiej atletyce. Przykładowo:
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
82
w 2006 r. firma AllSport przedstawiła pierwszą aplikację na telefon dla biegaczy
i rowerzystów, która pozwalała im śledzić przebytą trasę, przewyż-
szenie i średnią prędkość. Sam używałem tej aplikacji na moim zabytkowym
już telefonie BlackBerry do rejestrowania największych prędkości,
jakie osiągałem podczas zjazdów na nartach.
Jednocześnie firma Nike stosowała tę technologię w coraz szerszej gamie
urządzeń ubieralnych, takich jak opaska fitness Nike Sportsband i Nike+
iPod, z którego można korzystać także na siłowni. Połączenie (konwergencja)
nawigacji GPS i urządzeń dla sportowców pozwoliło ćwiczącym na bieżąco
monitorować puls i intensywność ćwiczeń. W 2010 r. firma zrobiła kolejny
krok, wypuszczając na rynek Nike+ Running, produkt, który pozwalał
biegaczom nie tylko śledzić przebytą trasę i różne parametry biegu, ale także
dzielić się swoimi dokonaniami z bliskimi i znajomymi z własnej sieci
społecznościowej.
Gdy media społecznościowe przeszły do mainstreamu, firma Foursquare
postanowiła połączyć je z systemem GPS, zyskując 20 mln użytkowników
w ciągu zaledwie trzech lat. Już w 2012 r. ludzie na całym świecie korzystali
z Foursquare, by zaznaczyć swoją „wirtualną obecność” w ulubionych kawiarniach,
atrakcjach turystycznych i hipsterskich barach.
Gdy popularność serialu telewizyjnego Żywe trupy wprowadziła do kultury
masowej modę na zombie, technologia GPS znalazła kolejne zastosowanie.
Zombies, Run! to interaktywna gra symulacyjna, która łączy ulubioną
muzykę, śledzenie pozycji GPS oraz mrożącą krew w żyłach historię o zombie.
Wystarczy wyruszyć na swoją ulubioną trasę do joggingu, wsłuchać się w historię
i zacząć biec w rytm muzyki, którą słychać w tle. Aplikacja na iPhone’a
reklamowana jest sloganem: „Zdobądź sprawność. Ucieknij przed zombie.
Zostań bohaterem”. Jeśli twoje tempo spadnie, usłyszysz ostrzeżenie, że
doganiają cię zombie. Gdy zaczniesz zbliżać się do jakiegoś budynku, głos
w słuchawce zachęci cię do sprintu i przechwycenia zapasów, które znajdują
się w tej stacji. Innymi słowy: jesteś zanurzony w interaktywnej historii,
która rozwija się zależnie od twojej bieżącej lokalizacji, a wszystko to sprawia,
że prawdopodobnie zaczniesz biec szybciej.
Mogłoby się wydawać, że konwergencja tych dwóch trendów (mody na
zombie i biegania) jest niezwykle mało prawdopodobna. Ale właśnie dlatego
ten pomysł sprawdził się tak dobrze. Aplikacja powstała w 2012 r., a pieniądze
na nią — ledwie 73 tys. dolarów — zebrano poprzez publiczną akcję
KONWERGENCJA
83
na platformie crowdfundingowej. Po dwóch latach przed zombie uciekał
już niemal milion biegaczy.
Krótka historia systemu GPS, od satelitów kosmicznych po zombie,
stanowi doskonały przykład tego, w jaki sposób można twórczo wykorzystywać
te same idee, łącząc je ze sobą na przeróżne sposoby.
PODZIEMNY KRĄG, WALKA Z BEZROBOCIEM I TAJEMNE MIEJSCA
Niespokojna gospodarka światowa sprawia, że rzesze młodych ludzi mają
problem ze znalezieniem zatrudnienia. W Ameryce Północnej i Europie
bezrobocie w pokoleniu osób urodzonych w okresie 1980 – 1995 (tzw. millenialsów)
stało się prawdziwą plagą i rodzice z przerażeniem odkrywają, że
ich dwudziesto- – trzydziestopięcioletnie dzieci wciąż mieszkają z nimi
i jedynie ciągle się dokształcają. Jak jednak znaleźć swoje prawdziwe powołanie,
jeżeli wciąż jest się tylko absolwentem bez żadnych doświadczeń
zawodowych?
A może by tak połączyć pasję z wykształceniem i samemu stworzyć sobie
miejsce pracy?
Ned Loach i Robert Gontier byli dwoma świetnie wykształconymi przedstawicielami
tego pokolenia, poszukującymi pracy i sensu życia. Obaj legitymowali
się wieloma dyplomami i certyfikatami z zakresu sztuki, ale żadne
dodatkowe kursy i kwalifikacje nie pomagały im uzyskać jakiejś sensownej
pracy. Skłoniło ich to do zastanowienia się, co jest nie tak z tradycyjnymi
karierami w ich branży, i do marzeń o znalezieniu czegoś, co pozwoliłoby
im realizować własne pasje i zbudować coś niezwykłego.
Wyobraź sobie, że właśnie szykujesz się do wyjścia z domu w piątkowy
wieczór, gdy nagle otrzymujesz wyczekiwany e-mail. Wiadomość jest enigmatyczna
i zawiera jedynie zwięzłe instrukcje ze wskazaniem sekretnej lokalizacji:
„Bądź przy starej gorzelni jutro o 16. Ubierz się na czarno”.
O co chodzi? Następnego dnia skradasz się ostrożnie w stronę walącego
się budynku gorzelni. Okolica wydaje się całkowicie martwa, ale zaraz,
zaraz… co to takiego? Opuszczony samochód, betonowe mury, przyciemnione
światło i taśma policyjna odgradzająca miejsce popełnienia przestępstwa.
Idziesz dalej i dołączasz do stale rosnącego tłumu podobnie ubranych
i tak samo jak Ty zaintrygowanych ludzi. Czy to scena z jakiegoś filmu?
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
84
Ale jakiego? Wchodzisz do środka. Przed Tobą rozpoczyna się walka. Jacyś
mężczyźni — w typie zwykłych pracowników korporacji i wyglądający na
trzeźwych — stoją w narożnikach ringu. Nie jest to jednak ring bokserski.
To zwykły, prowizoryczny ring do walki w hali fabrycznej. To słabo oświetlone,
industrialne miejsce jest dziwnie intrygujące.
Jeszcze kilka wskazówek i łączysz wszystko w całość — to widok z filmu
Podziemny krąg! Kelnerka, jakby wyciągnięta wprost z jednej ze scen, proponuje
drinka, pytając jednocześnie, czy nie chciałbyś mieć złamanego nosa
lub posiniaczonej twarzy (makijażyści już czekają w pełnej gotowości).
Wkrótce zostajesz wezwany do innego betonowego pomieszczenia i teatr
zmienia się w kino. Na ścianie wyświetlany jest Podziemny krąg z Edwardem
Nortonem i Bradem Pittem w rolach głównych.
Chociaż dobre filmy potrafią przenieść widza do innej rzeczywistości,
nic nie może się równać z doświadczeniem, jakie daje 360 Screenings. To
wymyślone przez Loacha i Gontiera połączenie kina i teatru bazuje na rozszerzonym
wrażeniu eskapizmu. „Ned i ja zawsze kochaliśmy niezbadane
terytoria — wyznał w rozmowie ze mną Gontier. — Przez jakiś czas
mieszkaliśmy razem w Europie i tam poznaliśmy naprawdę niezwykłe
projekty artystyczne”. W Nowym Jorku obejrzeli sztukę Sleep No More,
w której widzowie nosili maski i podążali w ślad za aktorami, odwiedzając
wiele różnych pomieszczeń w siedmiopiętrowym budynku. Poszczególne
epizody rozgrywane są jednocześnie, tak więc każdy widz może wybrać
swoją własną „przygodę”.
Zachwyceni konwergencją sztuki i teatru Loach i Gontier postanowili
ożywić kultowe filmy, takie jak Podziemny krąg, Amelia czy 28 dni później.
Loach określa to terminem fuzji: „Szansa w takiej dziedzinie życia, jaką jest
sztuka, oznacza możliwość zrobienia czegoś, czego jeszcze nikt nie spró-
bował. Ludzie nie zawsze wiedzą, czego chcą, a poprzez połączenie różnych
elementów można stworzyć coś wyjątkowego”.
Sztuka, film i teatr to popularne branże, ale w każdej z nich aż roi się od
firm, które okazały się niewypałem. 360 Screenings nakłada doświadczenia
realnego życia na fabułę istniejących filmów. Jest to konwergencja kilku
elementów: nostalgii za klasycznymi dziełami filmowymi, które weszły do
popkultury, pragnienia osobistego uczestniczenia w scenach filmowych
i akcjach typu flash mob, interakcji i kontroli sytuacji, do jakiej przyzwyczaiły
nas gry wideo, oraz psychologicznego upodobania do tajemnic.
KONWERGENCJA
85
Ludzie wydają się głodni doświadczeń. „Obawialiśmy się, że widzowie będą
zbyt nieśmiali, by wszystkiego w pełni doświadczyć — wyjaśnił mi Gontier.
— Okazało się jednak, że ludzie, którzy do nas przychodzą, są gotowi poszukiwać
głęboko i przenosić swoje doświadczenia na kolejny poziom”.
WYKORZYSTYWANIE IMMERSJI
Organizowanie doświadczeń, które pozwalają na immersję — pełne „zanurzenie
się” w doświadczeniu — staje się coraz popularniejsze. Niedawno
ponad 100 tys. Brytyjczyków szturmowało profil IKEI na Facebooku, mając
nadzieję, że będą mogli spędzić noc w jednym ze sklepów tej szwedzkiej
sieci. Na „imprezę w piżamie”, podczas której wyświetlano filmy i oferowano
różne zabiegi relaksacyjne, zaproszono ponad 100 osób.
Innym przykładem jest akcja zorganizowana przez kanał telewizji kablowej
TNT. W małym, sennym belgijskim miasteczku, w którym na co
dzień nie dzieje się prawie nic, pośrodku rynku umieszczono postument.
Na postumencie znajdował się guzik z tabliczką: „Naciśnij, by zwiększyć
dramatyzm”. Gdy w końcu jeden z nieświadomych niczego rowerzystów
odważył się nacisnąć ten tajemniczy przycisk, na ulicy rozpętała się widowiskowa
walka, na motorze przejechała tajemnicza kobieta, rozegrał się pościg
samochodowy i doszło do strzelaniny. Całą tę serię niezwykłych wydarzeń
zakończyło odsłonięcie na pobliskim budynku wielkiego bannera z tekstem:
„Twoja dzienna dawka dramaturgii — TNT”. Telewizyjny rozmach całej
akcji sprawił, że relację wideo z tego wydarzenia obejrzało 50 mln osób.
Popularność takiej strategii zanurzania ludzi w różne sytuacje — immersji
— będzie prawdopodobnie rosła. Przykładowo: 360 Screenings odpowiada
na marzenie wielu osób, by prawdziwe życie było równie ekscytujące
jak to, które jest pokazywane w filmach — przynajmniej raz na jakiś
czas. Loach wyjaśnia to tak: „Ludzie uwielbiają domyślać się, co [jaki film]
im zaprezentujemy, na podstawie przekazywanych im wskazówek”. Aby
zwiększyć tę ekscytację, firma umieszcza w mediach społecznościowych
enigmatyczne informacje, które zachęcają uczestników z całego świata do
zgadywania. W pierwszym roku działalności firmy 360 Screenings wyprzedały
się wszystkie z sześciu produkcji Loacha i Gontiera. Bilet wstępu to
wydatek rzędu 60 dolarów, a drink kosztuje 5 dolarów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
86
Nie trzeba jednak dysponować wieloma dyplomami w sztuce, by móc
tworzyć podobne doświadczenia dla swoich klientów lub też kolegów z pracy
czy podwładnych. Ten model można zastosować — po wprowadzeniu
kilku drobnych zmian — w każdym środowisku i w każdej branży.
KONWERGENCJA W TREND HUNTERZE
Również w Trend Hunterze dostrzegliśmy problem bezrobocia wśród
młodych ludzi. Skłoniło nas to do uruchomienia specjalnego programu
szkoleniowego o nazwie The Trend Hunter Academy. Początkowo naszym
celem było przyszykowanie sobie nowych pracowników, ale z czasem
nasze zamysły ewoluowały i dziś jest to raczej nowatorski sposób podejścia
do kultury pracy.
Jako firma zajmująca się publikowaniem informacji o najnowszych
trendach wiedzieliśmy z doświadczenia, że idealnym dla nas pracownikiem
jest młoda osoba — pasjonat mediów cyfrowych. Problem w tym, że ta
dziedzina jest dość słabo reprezentowana w programach szkolnych, dlatego
też niewielu kandydatów potrafi robić to, czego od nich oczekujemy.
A zatrudnienie kogoś niedoświadczonego zawsze wiąże się z pewnym ryzykiem.
W jaki sposób możemy wyłowić tych z najsilniejszą pasją i zbudować
środowisko, w którym będą oni mogli — a wraz z nimi cała firma
— się rozwijać?
Musimy wyjść od zainteresowań tych młodych ludzi. Chociaż może się
wydawać, że pasjonują się jedynie grami wideo i piciem piwa, to jednak naprawdę
rozkwitają wtedy, gdy muszą mierzyć się z kolejnymi wyzwaniami.
Osiągnięcia społeczne są dla nich ważniejsze od pieniędzy i łakną oni nowych
umiejętności i kwalifikacji. Aby zaspokoić te potrzeby, a jednocześnie
pozwolić im spędzać czas w ulubiony sposób, stworzyliśmy dla nich
środowisko pracy będące przykładem eksperymentu konwergencji.
Nasze biuro zostało zaprojektowane tak, by idealnie trafić w gusty i potrzeby
młodych i ambitnych. Jest to loft o powierzchni 460 m2
 ze ścianami
z cegły położony w dzielnicy mody Toronto. Meble to mieszanka współ-
czesności i stylu retro z fotelami z lat 60., staromodnymi lodówkami, tradycyjnymi
maszynami do pisania, ale i cyfrowymi ścianami. Całości dopełnia
nasz własny bar.
KONWERGENCJA
87
Zamiast prowadzić nudne spotkania i narady, organizujemy imprezy
piwne, podczas których pracownicy składają indywidualne raporty i omawiają
postępy w pracy. Zamiast sięgać po tradycyjne programy motywacyjne,
stworzyliśmy system przypominający grę wideo, wyświetlając statystyki
pracowników na ścianie.
Aby dodatkowo motywować nowych pracowników, zawsze staramy się
publikować rezultaty ich pracy w ciągu kilku pierwszych dni po dołączeniu
do naszego zespołu i zachęcamy każdego, by próbował swoich sił przy nowych
projektach, w innych kategoriach i w różnych stylach pisania. Aby
zaspokoić ich potrzebę zdobywania nowych kwalifikacji, proponujemy im
udział w 40 warsztatach i sesjach szkoleniowych, które odbywają się w ciągu
zaledwie kilku miesięcy. W tym czasie uczymy ich technik przeprowadzania
wywiadów, przedstawiamy stereotypy na temat millenialsów i zasady
profesjonalizmu w korporacjach. Na zakończenie całego programu organizujemy
uroczystość rozdania nagród, podczas której świętujemy miliony
odsłon, jakie uzyskał nowy pracownik dla swoich publikacji.
Do dziś do udziału w tym programie, który jest naszym jedynym kanałem
poszukiwania i rekrutowania nowych pracowników, zgłosiły się 4000 osób.
Przy okazji i ja sporo się nauczyłem, choćby tego, że środowisko pracy przyjazne
dla millenialsów wymaga konwergencji wielu różnych elementów
i wprowadzenia zmian do tradycyjnego środowiska. Jednak rezultaty tych
zmian naprawdę robią wrażenie. Już samo zastosowanie elektronicznej tablicy
wyników poprawiło wydajność o 80%. Nasze piątkowe imprezy piwne
przekształciły się w spotkania, które często kończą się dopiero o 22.
Dodaliśmy także comiesięczną serię edukacyjnych klipów wideo z wyborem
najlepszych przemówień, którą nazywamy „poczuj się mądrzej w piątki”
(ang. Feel Smarter Fridays). Efekt końcowy? Szczęśliwi, zmotywowani do pracy
ludzie i olbrzymia pula potencjalnych przyszłych pracowników.
FORMY KONWERGENCJI
Jak widziałeś na przykładach zaprezentowanych w tym rozdziale, konwergencja
może przyjmować wiele różnych form. Poniżej przedstawiam więc
listę wszystkich możliwych do wykorzystania schematów, które pozwolą
Ci znaleźć lepsze pomysły i okazje i zrobić to szybciej.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
88
EKSPONOWANIE NIETYPOWYCH POŁĄCZEŃ CECH. Ponad dziesięć
lat temu pewien niewielki start-up, firma Method, wskoczył na niezwykle
zatłoczony rynek detergentów i płynów do mycia, który wówczas
był zdominowany przez masowe produkty takich gigantów jak Unilever
czy Procter & Gamble (P&G). Założyciele Method postanowili połączyć
ekologiczne składniki z designerskimi opakowaniami, budując wizerunek
wyjątkowości i ekskluzywności. Efekt był niezwykły: cała linia produktów
do mycia, które przyniosły roczny dochód na poziomie 100 mln dolarów.
Jeszcze bardziej zaskakujące jest przyjęcie nowej marki przez klientów,
którzy byli tak ujęci elegancją opakowań, że często trzymali je na wierzchu,
robiąc z nich formę wystawy.
ŁĄCZENIE ŚWIATA FIZYCZNEGO Z CYFROWYM. Firma Webkinz
zyskała międzynarodowy rozgłos, gdy zaprezentowała serię pluszowych
zabawek, które mają swoje odpowiedniki w świecie wirtualnym.
Każdy pluszak ma swój unikalny „tajny kod”, który daje dziecku dostęp do
wirtualnego placu zabaw z tą samą postacią. W 2011 r. Webkinz zarobiła
pierwsze 100 mln dolarów, ale sprzedaż cały czas rośnie, sięgając już kilku
setek milionów5
.
ŁĄCZENIE LUDZI. Konwergencja w świecie mediów społecznościowych
polega często na skupianiu klientów i sprzedawców wokół wspólnych tematów
i zainteresowań, od skoncentrowanych na społecznościach crowdsourcingowych,
których pionierem był Kickstarter, po społeczności skoncentrowane
bardziej na celach, takie jak Indiegogo.
ŁĄCZENIE MAREK. W 2005 r. tajwańska linia lotnicza EVA Air nawiązała
współpracę z japońską firmą Sanrio, tworząc wspólnie samolot pomalowany
we wzory Hello Kitty. Krytycy przewidywali, że to połączenie marek
będzie tylko krótkotrwałą akcją o wymiarze marketingowym. Jednak dziesięć
lat później EVA osiągnęła rekordowe przychody za sprawą całej
floty samolotów Hello Kitty, nazwanych: Happy Music Time, Speed Puff
i Hello Kitty Loves Apple. Kolorowe samoloty sprawiają, że latanie stało się
5
 Jacob Ogles, How to Take Money from Kids: Sell Toys Both Physical and Virtual,
„Wired”, 13 sierpnia 2007, http://archive.wired.com/gadgets/miscellaneous/news/2007/
07/webkinz?currentPage=all.
KONWERGENCJA
89
przyjemnością, zasypują się kulturowe przepaście, dzieci stają się spokojniejsze,
widząc znane postaci z kreskówek, a nawet wzrosło zainteresowanie
turystyką w Japonii.
WARTOŚĆ DODANA. OpenLabel połączył kody kreskowe, wszechobecne
narzędzie handlu, z aplikacją na telefon, która pozwala klientom
szybko uzyskać informacje na temat wartości odżywczych, zalecenia i kupony
rabatowe, rozszerzając w ten sposób ich doświadczenie, jakim jest
zwykłe robienie zakupów.
PODSUMOWANIE: KONWERGENCJA
Wszyscy ludzie, których spotkałeś w tym rozdziale — Kyla Gutsche, Dave
Dahl, Ned Loach i Robert Gontier — odnieśli sukces dzięki konwergencji.
Biznes tatuażowy Kyli nigdy by nie powstał, gdyby nie połączyła innowacji
z zakresu mikropigmentacji, technik tatuażu więziennego i niezwykłego
warsztatu malarskiego Tycjana. Chociaż początkowy sukces chleba Dave’s
Killer Bread wynikał z szokującej etykiety i świetnej receptury, to jednak
niezwykłemu połączeniu pozornie niewiążących się ze sobą trendów —
kultury więziennej i organicznej ekologicznej żywności — firma zawdzięcza
swoją ekspansję. Podobnie było z 360 Screenings, która połączyła tradycyjne
oglądanie filmów z doświadczeniem uczestnictwa w spektaklu teatralnym,
tworząc ze znanych składników całkowicie nową całość.
WNIOSKI
1. Chaos tworzy okazje. Przeciwności losu mogą być korzystne, gdyż
często wyzwalają nas od konieczności podążania ustaloną ścieżką i budzą
w nas instynkt myśliwego. Kyla zaczęła poszukiwać nowych rozwiązań
wtedy, gdy została zmuszona do znalezienia sobie nowej pracy.
2. Zwiększaj swoje szanse na sukces. Poprzez jednoczesne korzystanie
z wielu trendów możesz zwiększyć swój zasięg i potencjał, zyskując
kolejnych klientów i koncentrując na sobie uwagę.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
90
3. Twoja przyszłość może leżeć w przeszłości. Nowe technologie i pomysły
często powstają poprzez łączenie aspektów sprawdzonych pomysłów
z przeszłości w nowatorskie produkty i usługi. Przykładem jest
Kyla, która opracowała metodę uzyskiwania kolorów zbliżonych do
naturalnych odcieni skóry, sięgając do dokonań malarza renesansu.
4. Nie ignoruj tego, co dzieje się na obrzeżach kultury masowej. Instytucje
tzw. establishmentu często przekonują, że obrzeża kultury nie są zbyt
wartościowe. Prawda jednak jest taka, że świat stojący nieco z boku prawa
i awangarda często mogą zapewnić inspirację dla wielkich pomysłów.
5. Łącz, by tworzyć coś nowego. Z połączenia dwóch pomysłów często
powstaje coś całkowicie nowego, jak to widzieliśmy w przypadku wielu
wcieleń i sposobów wykorzystania technologii GPS. Szukaj idei, które
można ze sobą łączyć.
Rozdział 6
DYWERGENCJA
DYWERGENCJA: produkty i usługi tworzone są niejako pod prąd,
„na przekór” temu, co popularne w głównym nurcie. Ten schemat wykracza
jednak poza zwykłą rebelię, obejmując także takie zjawiska, jak:
personalizacja, kastomizacja (dostosowywanie), potrzeba podkreślenia
statusu i poszukiwanie luksusu.
spółczesna kultura opiewa buntowników, niekonwencjonalnych myślicieli
i nieszablonowe idee. Jesteśmy psychologicznie ukierunkowani
na zwracanie uwagi na to, co odbiega od normy, bez względu
na to, czy mowa o programie podboju kosmosu Richarda Bransona, kontrowersyjnych
reklamach American Apparel, czy szokujących pozascenicznych
wyczynach jakiegoś muzyka. Każdy z nas potrafi myśleć w taki dywergentny,
nieschematyczny sposób, robiąc rzeczy, które nie podobają się
naszym rodzicom, urządzając domy czy mieszkania w taki sposób, by odpowiadały
naszym dziwacznym gustom, lub wybierając spinki do mankietu
z symbolem Batmana zamiast klasycznych, srebrnych.
Media karmią się dywergencją, czego dowodem jest choćby umiłowanie
antybohaterów. Wymieńmy w tym kontekście takie seriale, jak: Rodzina
Soprano, 24 godziny, Trawka, House of Cards czy Breaking Bad, które walczą
z negatywnymi stereotypami, uwypuklając postaci gangsterów, kobiety niestroniącej
od miękkich narkotyków, kongresmana o morderczych instynktach,
a także nauczyciela produkującego metadon. Zwróć, proszę, uwagę
na te filmy. To nie jest tylko rozrywka. Wszystkie stanowią dowód ostrego
zwrotu kulturowego i odejścia od mainstreamowego myślenia. To także
W
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
92
doskonała mapa drogowa, pokazująca sposób, w jaki nowe pomysły biznesowe
nabierają kształtu.
W ciągu kilku ostatnich dziesięcioleci dywersyfikacja mediów, kultura
internetu i postęp technologiczny znacznie zwiększyły liczbę szans wynikających
z dywergencji. Dziś trudno sobie wyobrazić kulturową jednorodność
z lat 80. ubiegłego wieku. Wtedy niemal wszyscy oglądali ten sam
program telewizyjny w czwartkowy wieczór, chcieli nosić takie same buty
sygnowane nazwiskiem Michaela Jordana, uprawiali te same dyscypliny
sportowe i grali w te same gry. W latach 80. kostka Rubika sprzedała się
w liczbie 350 mln sztuk. To naprawdę niezwykłe.
Obecnie ludzie nie chcą robić tego samego co inni. Oglądają różne seriale,
czytają rozmaite blogi i pragną produktów rzadkich i wyjątkowych.
Powodami tej zmiany są częściowo internet, a częściowo zmniejszenie barier
w produkcji i marketingu produktów niszowych. Dziś indywidualizm
stawia się wyżej niż uniformizm. To właśnie dlatego możesz dostosować
swoje ubrania w internecie, zadecydować o składzie batonów musli i wybierać
spośród dziesiątków (jeśli nie setek) opcji przy zakupie kolejnego
samochodu.
Dywergencja jest często jedną z najlepszych taktyk walki z gigantami.
Na początku lat 80. pewien dyrektor z Hollywood, Jay Stein, postanowił
zbudować park rozrywki, który byłby lepszy od parków Walta Disneya.
Większość dyrektorów zaczęłaby od analizowania, co decyduje o sukcesie,
np. gościnność i przyjazność dla rodzin, a także wszystko to, co przyciąga
gości do Disneylandu. Stein przyjął całkowicie odmienną strategię. Doszedł
do wniosku, że nie pobije Disneylandu na jego polu, więc zamiast tego zaczął
się zastanawiać, co ludzi przeraża, szokuje i budzi w nich grozę. Doprowadziło
to do stworzenia dziwacznego, hałaśliwego Universal Studios Hollywood
— parku tematycznego z atrakcjami jeżącymi włosy na głowie i dają-
cymi zastrzyk adrenaliny, jakiego prorodzinny Disneyland nigdy by nie
zaoferował. Jak ujmuje to Stein: „Każdego dnia wpływają do nas skargi
klientów na zbyt gorące kule ognia. Ludzie narzekają, że rekin podpływa
zbyt blisko do łodzi… i każdego dnia tysiące ludzi przychodzą po więcej”1
.
Gdyby Disneyland przyrównać do filiżanki herbaty, to Universal Studios
byłby beczułką Red Bulla.

1
 Jordan DiPietro, The Next Revolutionary Stock, „The Motley Fool”, 7 maja 2010.
DYWERGENCJA
93
Na ścieżce dywergencji często zagradzają Ci drogę: wahanie, strach
i konserwatyzm. Zaryzykuj odważnym pomysłem, a szef lub znajomy zaraz
spróbuje ściągnąć Cię na ziemię, mówiąc, że zszedłeś z właściwego kursu
i powinieneś jak najszybciej wracać do mainstreamu. W dużych firmach
najprawdopodobniej spotkasz się z oporem, mnóstwem zasad, regulacji
i koniecznością dostosowywania się do przepisów prawnych. Z kolei w małych
firmach możesz mieć problem z inwestorami i ze zbudowaniem masy
krytycznej.
Przykładowo: gdy Toyota wprowadzała na rynek hybrydowego priusa,
klienci jeżdżący paliwożernymi samochodami twierdzili, że to dziwactwo.
Musiała minąć niemal dekada, by strategia przyjęta przez Toyotę okazała
się strzałem w dziesiątkę. Gdy Billy Bean zaproponował wybieranie bejsbolistów
do drużyny Oakland Athletics na podstawie statystyk meczowych,
skauci przeczuwali katastrofę. Tak długo wierzono, że to oni są
w stanie poznać prawdziwą wartość gracza, że nie byli w stanie wyobrazić
sobie, aby mogły o czymkolwiek decydować liczby. Jednak fani filmu
Moneyball wiedzą, że owa czysto ilościowa strategia Beana na zawsze zmieniła
oblicze tego sportu.
Wszyscy, którzy chcieli pójść jakąś niestandardową drogą, musieli radzić
sobie z podobnymi trudnościami. Cofnijmy się o kilka stuleci i wyobraźmy
sobie świat w cieniu stałego zagrożenia ze strony nieuleczalnych
chorób — od trądu, poprzez ospę, grypę aż po dżumę. Wprawdzie i dziś
boimy się superbakterii, ale wyobraźmy sobie, o ile głębszy byłby nasz
strach, gdyby nie współczesna nauka. Ludzie żyjący w XVIII w. nie mogli
liczyć na to, że już za chwilę pojawią się cudowne leki. Jeśli ktoś zachorował,
najlepszym rozwiązaniem było zachowanie odpowiedniego dystansu.
W 1796 r. angielski lekarz Edward Jenner zyskał sławę, odrzucając taki pogląd
i twierdząc, że strupy i ropa z ciał zarażonych powinny być podawane
zdrowym ludziom, tak by mogli połykać, wdychać i wcierać we własną
skórę zakażone tkanki. Jego odważne eksperymenty doprowadziły do powstania
pierwszych współczesnych szczepionek i dały początek nowej epoce
w medycynie. Aby to jednak było możliwe, Jenner musiał wyłamać się
z powszechnych norm.
Odrzucając popularne idee, można znaleźć naprawdę niezwykłą okazję.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
94
SUBTELNE GESTY I PIĘKNO BRZYDOTY
W jaki sposób przyciągnąć uwagę siedzącej obok kobiety? Oto, przed jakim
wyzwaniem stanął David Horvath, młody student sztuki, podczas zajęć
rysunku w Parsons New School for Design. Było to tym trudniejsze, że
jednocześnie musiał szkicować akt młodej i urodziwej kobiety. Rysowanie
nagiej — innej — dziewczyny nie wydaje się najlepszą sytuacją do zaczepienia
kobiety swoich marzeń.
Horvath nie poddał się jednak. Podczas gdy Sun-Min Kim, obiekt jego
westchnień, pilnie odwzorowywała kształty modelki, Horvath nakreślił karykaturę.
Przysadzisty potwór miał sterczące zęby, wyłupiaste oczy i nieproporcjonalnie
małe dłonie i stopy. Profesor nie był ujęty tą wizją, nazwał
rysunek brzydkim i odrażającym. Horvath powiedział mi, że wykrzyknął
wtedy: „Brzydota jest nowym pięknem!”.
Kim była pod wrażeniem. Uśmiechnęła się i rzekła: „To interesujące.
Podoba mi się to, co powiedziałeś”, co w języku studentów oznacza „lubię
cię”. I właśnie tak to się zaczęło — brzydka, mała postać z rysunku zbliżyła
do siebie dwoje przyszłych artystów.
W ciągu kilku kolejnych tygodni flirt Horvatha i Kim rozwinął się
w uczucie. Najwyraźniej łączyło ich upodobanie do małych brzydkich postaci,
tak różnych od obecnych kanonów piękna. Odrzucając perfekcję lalek
Barbie i barczystych królewiczów w lśniącej zbroi, oboje wyobrażali
sobie alternatywną rzeczywistość — świat zamieszkiwany przez odmień-
ców z krzywymi oczami, obwisłymi uszami i wystającymi zębami.
Wówczas jedynie bawili się tym wszystkim, ciesząc się, że wspólne pomysły
zbliżają ich do siebie. Nie myśleli wtedy jeszcze, że być może kładą
podwaliny pod wspólny biznes. Wtedy na horyzoncie pojawiły się pierwsze
chmury. Po ukończeniu nauki studencka wiza Kim wygasła i dziewczyna
musiała wrócić do domu, do Korei.
Obawiając się, że straci kobietę swojego życia, Horvath zaczął wysyłać
jej odręczne listy miłosne, każdy opatrując rysunkiem Wage’a — brzydkiej
małej postaci, która ich zbliżyła. Ten pomarańczowy bezwłosy potwór ze
świdrującym spojrzeniem szeroko rozstawionych oczu i niepełnym garniturem
zębów był jednocześnie odrażający i uroczy.
DYWERGENCJA
95
Rysunki Horvatha odniosły zamierzony skutek i zdobył nimi serce
dziewczyny. Zbliżało się Boże Narodzenie. Kim kupiła pomarańczowy filc
i spróbowała swoich sił w szyciu, tworząc prymitywnie zszytego szmacianego
Wage’a.
Lalka przebyła tysiące kilometrów dzielące Koreę od Stanów Zjednoczonych.
Gdy Horvath otworzył prezent w swoim mieszkaniu w Nowym
Jorku, był uradowany. Ręcznie uszyta postać była dla niego metaforycznym
trofeum — dowodem na to, że Kim odwzajemnia jego uczucie.
Horvath powiedział mi, że pokazał tę lalkę swojemu przyjacielowi, który
wykrzyknął: „Świetne! Biorę dwadzieścia!”. Ten przyjaciel, także wielki miłośnik
sztuki, prowadził sklep o nazwie Giant Robot, w którym handlował
wszystkim, co wiązało się z japońską popkulturą. Zachwycona Kim uszyła
20 lalek, które zniknęły z półki sklepowej w ciągu jednego dnia w cenie 30
dolarów za sztukę. Giant Robot zamówił kolejne 40 sztuk, które rozeszły
się w dwa dni. Horvath napisał biografię Wage’a i zaczął wymyślać kolejne
postaci — Babo, Jeero, Wedgehead i Ice-Bat — każdą z własną historią.
Kim produkowała po kilka lalek dziennie. Tygodnie przeszły w miesiące.
Półtora roku później napisała do Horvatha: „Zrobiłam już 1500 lalek i moje
palce są niebiesko-czerwone z wysiłku. Musimy to skończyć albo zacząć
robić to na poważnie”.
Miała oczywiście rację, ale w jaki sposób zainteresować sieci dystrybucji
dziwaczną lalką? Pierwszy krok Horvatha zdawał się sprzeczny z tym, co
podpowiada zdrowy rozsądek i intuicja. Mężczyzna zlekceważył duże sieci
handlowe. Wiedział, że zapewne narzuciłyby mu warunki stojące w sprzeczności
z wyjątkowym charakterem jego produkcji. Nie, jego strategia dystrybucyjna
musiała być równie dywergentna jak jego lalki.
Horvath rozpoczął męczącą wędrówkę, przemierzając setki ulic i alej
Nowego Jorku i poszukując nietypowych małych sklepików, butików, sklepów
jubilerskich i muzealnych, których właściciele mogliby się zainteresować
jego produktem. Ta metoda sprawdziła się. Ludzie byli zachwyceni.
„Widzieli w nich coś więcej niż kolejną linię pluszowych lalek” — stwierdził,
wyjaśniając jednocześnie, że nabywców najbardziej ujęła historia postaci.
Rok później młodzi ponownie spotkali się przy okazji nowojorskich
targów zabawek i wkrótce się zaręczyli. Ze ślubem musieli jednak trochę poczekać.
Najpierw mieli odbyć ogólnokrajowe tournée. Wyruszyli więc, mieszkając
w hotelach i inwestując każdego zarobionego dolara we wspólną firmę.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
96
Pod koniec 2005 r. ich produkt, Uglydolls, dostępny był aż w 2500 punktach.
Lalki okazały się prawdziwym przebojem, szczególnie wśród chłopców,
którzy przecież zazwyczaj nie bawią się nimi. Jednak Uglydolls były inne
— miały za duże, szeroko rozstawione oczy, wystające języki, małe ostre
ząbki i złowróżbne imiona, takie jak: Ox, Ice-Bat, Sour Corn czy Puglee.
Stworki przypadły do gustu takim celebrytom, jak: Snoop Dogg, Nelly,
Nicole Richie, Ashlee Simpson czy Sasha Obama. Pojawiły się w kilku filmach
i pokazano je na wystawach sztuki w muzeach na całym świecie, włącznie
z Luwrem, gdzie można podziwiać samą Monę Lisę. Do 2012 r. lalki i dodatki
do nich przynosiły ponad 100 mln dolarów rocznego dochodu.
Dziwaczne postaci wypełniły niszę rynkową i odpowiedziały na silną
i autentyczną potrzebę sprzeciwu wobec niemożliwych do osiągnięcia kanonów
piękna. Właśnie w tamtym okresie Trend Hunter dostrzegł te tendencje
w wielu różnych obszarach. Opisywaliśmy rozliczne przypadki
buntu przeciwko ideałowi piękna, takie jak: powstanie agencji brzydkich
modelek — Ugly Model Agency, okładki magazynów bez retuszu w Photoshopie,
konkursy na „niefortunne zdjęcia rodzinne” (ang. Awkward Family
Photos), imprezy, na których strojem obowiązkowym były brzydkie
sweterki gwiazdkowe, a nawet portale randkowe dla osób, które deklarowały
się jako mniej atrakcyjne.
Bunt przeciwko głównemu nurtowi zawsze jest obecny, jednak warto
przyjrzeć się każdej bardziej gwałtownej reakcji, gdyż może ona kryć
wiele dywergentnych pomysłów. Przykładowo: w 2004 r. Unilever postanowił
wykorzystać sprzeciw wobec promowania tylko jednego kanonu
urody i przeprowadził badania, które zaowocowały przemianą marki mydła
Dove. Okazało się, że jedynie 2% kobiet uważa się za piękne. Reakcją
firmy była akcja o nazwie „Jesteśmy piękne”. W jednej z najbardziej udanych
kampanii reklamowych dekady Dove przypomniała, jak bardzo retuszowane
są fotografie reklamowe, pokazując zdjęcia nietknięte ręką grafika
komputerowego.
To był dopiero początek kampanii firmy, która miała na celu podkreślenie
różnorodności. W 2013 r. Unilever zatrudnił fachowców robiących portrety
pamięciowe na potrzeby FBI. Artyści najpierw rysowali portrety według
tego, jak kobiety opisywały same siebie, a następnie według wskazówek
udzielanych na ich temat przez innych. Klip wideo z tego eksperymentu
ilustruje, jak krytycznie niektóre kobiety podchodzą do swojego wyglądu.
DYWERGENCJA
97
Film, przetłumaczony na wiele języków, został w ciągu zaledwie jednego
miesiąca wyświetlony w serwisie YouTube ponad 100 mln razy — był to
rekordowy wynik.
David Horvath miał nieco czasu, by przemyśleć sobie wszystkie czynniki,
które doprowadziły do jego sukcesu, i wyciągnąć z tego odpowiednie
wnioski. „Rób to, co kochasz” — doradził mi. Według niego przy tworzeniu
własnej kreatywnej wizji warto zamknąć oczy i nie patrzeć na to, co
dzieje się w głównym nurcie. „Nie próbuj podglądać tego, co robią inni.
Możesz wtedy łatwo wpaść w pułapkę — dostrzeżesz jakiś gorący pomysł
i spróbujesz go powtórzyć. W ten sposób nigdy jednak nie dokonasz przełomu.
Jeśli będziesz podążał za swoimi konkurentami, to zawsze będziesz
za ich plecami. Musisz się spiąć i znaleźć własną drogę”.
LEKCJE BRZYDOTY W PRAKTYCE
Zastanawiając się nad radami Horvatha, pomyślałem o wyzwaniu, przed
którym wówczas stałem. Z Shelby chodziłem już od kilku lat i zastanawiałem
się, w jaki sposób mógłbym poprosić ją o rękę tak, by to wydarzenie
było nieszablonowe i niezapomniane. Jako łowca trendów doskonale wiedziałem,
że powinno to być coś bardzo kreatywnego. I właśnie Uglydolls
podsunęły mi pewien pomysł. Zamówiłem pomarańczowego potwora o imieniu
Crazymonster oraz różową Wippy, a następnie zrobiłem im sesję fotograficzną
po całym Toronto. W jakichś 50 zdjęciach odtworzyłem historię
Shelby i moją — to, jak się poznaliśmy i zakochaliśmy w sobie.
Następnie, podczas wspólnego wyjazdu do Monako, gdzie miałem
wygłosić przemówienie, zarezerwowałem stolik w Vista Palace przy oknie
z widokiem na przepiękne wybrzeże Morza Śródziemnego. Gdy Shelby
przeglądała menu, ja wyciągnąłem plik zdjęć i zacząłem przedstawiać jej
historię. Z każdym zdjęciem coraz wyraźniejsze stawało się, że jest to historia
naszego związku. W końcu doszedłem do puenty: „Gdybyś przypadkiem
jeszcze tego nie zrozumiała, Shelby, ta historia jest o nas! Wyjdziesz
za mnie?”.
Ku mojej wielkiej radości zgodziła się. Jeśli jesteś dociekliwy, możesz
znaleźć nagranie tego momentu, wpisując w Google lub YouTube „Ugly
Dolls Proposal”.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
98
POGOŃ ZA FAJNOŚCIĄ
W Trend Hunterze zawsze utrzymywaliśmy, że to, co popularne, wcale nie
jest fajne. Fajne jest coś, co jest nowatorskie i unikalne. „Nie goń za gorą-
cym trendem — radził David Horvath. — Jeśli jest gorący, to znaczy, że
ktoś już to zrobił. Lepiej, żebyś wymyślił coś całkiem nowego, od zera”2
.
W jaki sposób nauczyć się takiego radykalizmu w poszukiwaniach pomysłu?
Pierwszym krokiem jest pozbycie się lęku przed tym, co może się
wydarzyć. „Musisz zmusić się do samodzielności” — napominał mnie twórca
firmy Uglydolls. Dywergencja wymaga wiary. To przeciwieństwo malowania
po cyfrach. Tu nie ma cyfr. A czasem nie ma także farb. „Musisz
naprawdę to zrobić — podkreślał Horvath — a nie tylko o tym mówić”.
Inną istotną kwestią jest fakt, że prawdziwie dywergentne pomysły są samograjami
marketingowymi. Są tacy klienci, którzy sami poszukują produktów
odmiennych i „niedoskonałych”, co napędza sprzedaż. „Nigdy nie zajmowaliśmy
się marketingiem i reklamą — twierdzi Horvath. — Gdy jesteś
inny, ludzie sami o tobie mówią i to wytwarza bardziej autentyczną miłość”.
Uglydolls to doskonały przykład na to, w jaki sposób bunt przed konwencją
i głównym nurtem może doprowadzić do powstania wielu różnych
schematów dywergencji, włącznie z radykalnym podejściem do projektu
produktu, marketingu i dystrybucji. To także dowód na to, że wskazanie
popularnego trendu, a następnie świadome pójście pod prąd pozwala znaleźć
lub stworzyć coś naprawdę „fajnego”.
POZWY SĄDOWE, PLOTKI I WYŚCIGI ODRZUTOWCÓW
Prawdopodobnie wiesz już co nieco o Red Bullu. Wiesz, że puszki tego napoju
są śmiesznie małe, że napój jest absurdalnie drogi i że smakuje jak syrop
na kaszel. Zapewne wiesz także, że firma sponsoruje wyścigi na lodzie,
skoki do wody z urwiska, skoki spadochronowe ze stratosfery, wyścigi samochodów
z napędem odrzutowym oraz FMX (ang. freestyle motocross).

2
 Sarah E. Needleman, A Love Letter Begets Dolls, „Wall Street Journal”, 19 grudnia 2012,
http://online.wsj.com/article/SB10001424127887324907204578187510242227022.html.
DYWERGENCJA
99
Równie prawdopodobne jest to, że nigdy nie słyszałeś o początkach tej
firmy oraz o jej starannie zaplanowanej strategii dywergencji. Historia zaczyna
się od Dietricha Mateschitza, kochającego ryzyko i zabawę Austriaka,
który uprawiał narciarstwo szybkie i był przystojnym buntownikiem z szerokim,
zaraźliwym uśmiechem. Na studiach podobało mu się wszystko
oprócz nauki, toteż uzyskanie dyplomu z marketingu na Uniwersytecie
Wiedeńskim zajęło mu długie dziesięć lat.
Po tych dziesięciu latach jazdy ze stromych gór i długich, nieprzespanych
nocy Mateschitz opuścił mury uczelni i podjął pracę przy reklamowaniu
detergentów dla grupy Unilever. Piął się po szczeblach kariery, aż
w końcu wylądował w firmie Blendax, producencie pasty do zębów, która
później została przejęta przez koncern P&G. Mateschitz zarabiał sporo
i podróżował po świecie, ale jak bardzo można się ekscytować środkiem do
mycia zębów? I tak oto, z dnia na dzień, uświadomił sobie, że zmarnował
dziesięć lat swojego życia.
Wiele lat później przyznał się w wywiadzie dla „Businessweeka”, że doszedł
już do ściany: „Widziałem wokół siebie te same szare samoloty, te
same szare garnitury, te same szare twarze… Spytałem samego siebie, czy
na pewno chcę spędzić kolejną dekadę dokładnie tak samo, jak spędziłem
poprzednią”
3
.
Podczas jednej z częstych podróży służbowych do Tajlandii Mateschitz
trafił na napój, który dawał więcej energii niż kawa. Krating Daeng poprawiał
koncentrację i ułatwiał utrzymanie czujności, przez co był ulubionym
środkiem tamtejszych kierowców taksówek. W swobodnym tłumaczeniu
nazwa ta oznaczała „czerwony bawół”. Mateschitz szybko się uzależnił, wypijając
po sześć czerwonych bawołów dziennie.
Natychmiast dostrzegł w napoju szansę rynkową i nawiązał współpracę
z twórcą napoju, tajskim biznesmenem o imieniu Chaleo Yoovidhya. Mateschitz
chciał uczynić z napoju markę globalną, ale była jedna trudność: płyn
był okropny w smaku.
W ciągu kolejnego roku obaj współwłaściciele usunęli kilka składników
i wzbogacili napój o dwutlenek węgla, by nim zamaskować smak, ale nic z tego
— mieszanka nadal smakowała okropnie. Mateschitz uświadomił sobie wtedy,

3
 Duff McDonald, Red Bull’s Billionaire Maniac, „Bloomberg Businessweek”, 19 maja
2011, http://www.businessweek.com/magazine/content/11_22/b4230064852768.htm.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
100
że trzeba będzie przyjąć inną strategię marketingową. „To nie jest kolejny
napój smakowy składający się w zasadzie tylko z rozpuszczonego cukru, któ-
ry odróżnia się od konkurencji kolorem czy smakiem — wyjaśniał w wywiadzie
dla „Businessweeka”. — To produkt poprawiający wydajność.
Mówię tu o zwiększeniu wytrzymałości, poprawie koncentracji, czasu reakcji,
szybkości, czujności oraz stanu emocjonalnego. Smak nie ma tutaj
żadnego znaczenia”4
.
Czerwony bawół miał być odtąd sprzedawany pod nazwą Red Bull.
Zamiast koncentrować się na smaku, Mateschitz i Yoovidhya postanowili,
że główną siłą napędową działań marketingowych będzie aktywny styl życia
użytkowników napoju. Dopracowali szczegóły i przetestowali tę strategię
na grupie fokusowej. Nie poszło najlepiej. „Nigdy wcześniej nie doświadczyłem
takiej katastrofy — wyznał Mateschitz w wywiadzie dla miesięcznika
„Forbes”. — Ludzi nie przekonywał ani smak, ani logo, ani nazwa marki”5
.
Jednak Mateschitz i Yoovidhya nie zrazili się. Wiedzieli, że konieczne
jest zastosowanie niekonwencjonalnej strategii marketingowej. Mateschitz
skontaktował się ze swoim kolegą z czasów studenckich Johannesem Kastnerem,
który od sześciu lat prowadził agencję reklamową we Frankfurcie.
Kastner zgodził się, że brązowy, syropowaty płyn rzeczywiście smakuje
„okropnie”, ale gotów był podjąć wyzwanie. Firma Kastner & Partners
świadomie postanowiła reklamować ten napój w sposób całkowicie „wywrotowy”6
. Zero tradycyjnych akcji reklamowych. Napój miał być nonkonformistyczny,
autoironiczny i wzbudzający skrajne emocje.
Cena również celowo została ustawiona na niezwykle wysokim poziomie
(była od trzech do sześciu razy wyższa od ceny coli). W ten sposób Red Bull
wyróżniał się wśród konkurencji, budując atmosferę tajemnicy. Nie był to
napój skierowany do konkretnej grupy klientów, ale raczej do „stanu umysłu”.
Podstawą kampanii reklamowej był slogan: „Red Bull doda ci skrzydeł”.
Pomysł chwycił i produkt zaczął się sprzedawać, ale to była dopiero faza
pierwsza. Przy kilku piwach z Hansem Vriensem, trzecim pracownikiem
4
 Duff McDonald, Red Bull’s Billionaire Maniac, „Bloomberg Businessweek”, 18 maja
2011, http://www.businessweek.com/stories/2011-05-18/red-bulls-billionaire-maniac.
5 Kerry A. Dolan, The Soda with Buzz, 28 marca 2005, http://www.forbes.com/global/
2005/0328/028.html.
6
 Kastner & Partners, Red Bull: A Success Story, http://kastnerandpartners.com/.
DYWERGENCJA
101
Red Bulla, dowiedziałem się znacznie więcej na temat sekretu sukcesu
tej marki. Vriens, który obecnie jest dyrektorem ds. innowacji w firmie
Hershey’s, wyjaśnił mi, że Red Bull nie tyle był napojem, ile komunikatem
dywergencyjnym — manifestem skierowanym do osób, które poszukiwały
produktu odróżniającego się od głównego nurtu — dodatkowo wzmocnionym
przez plotki i intrygę. Innymi słowy: to właśnie dywergencja nadała
firmie taki rozmach.
W 1996 r. budżet przeznaczony na wprowadzenie Red Bulla na rynek
amerykański wynosił zaledwie 2,5 mln dolarów — ułamek kwoty 50 – 100 mln
dolarów, którą uważa się za rozsądny budżet takiej akcji. Jednak Vriens
miał nadzieję, że uda mu się wzbudzić zainteresowanie produktem na inne
sposoby. Plotki zazwyczaj rozchodzą się niesamowicie szybko, w dodatku
prawie nic nie kosztują. Być może i Ty słyszałeś plotkę o tym, że tauryna,
tajemniczy składnik Red Bulla, stanowi wyciąg z jąder byka. I choć przemawia
to do wyobraźni kipiących testosteronem mężczyzn, jest to całkowita
nieprawda. Tradycyjnie myśląca korporacja zapewne wydałaby oświadczenie
prasowe ze sprostowaniem, ale Red Bull jedynie stworzył niemoderowaną
stronę fanowską, która zasadniczo spełniała funkcję centrum rozsiewania
kolejnych plotek. Firma wiedziała, że gdy klienci zaczną wyobrażać
sobie, że ich napój energetyczny ma jakieś niezwykłe, tajemne składniki, to
te plotki zaczną zataczać coraz szersze kręgi.
Mateschitz tak podsumował swoją niekonwencjonalną strategię: „Na
samym początku nauczyciele ze szkół, którzy byli przeciwni naszemu produktowi,
byli dla nas równie ważni co uczniowie, którzy go pili… W gazetach
pytano: »Czy to narkotyk? Czy na pewno jest nieszkodliwy? Czy jest
niebezpieczny?«”7
.
Przeróżne autorytety, które włączały się do dyskusji, jedynie dolewały
oliwy do ognia, a tajemniczy napój stawał się równie kuszący jak inne zakazane
owoce, przed którymi przestrzega się młodzież — seks, narkotyki
i rock and roll. Ten powszechny sprzeciw zapewniał bezpłatną reklamę i podkreślał
odmienność produktu. A im więcej było protestów, tym lepiej Red
Bull się sprzedawał. Nie oszukujmy się: niewiele rzeczy jest dla młodego
człowieka bardziej atrakcyjnych niż to, czego zakazują im dorośli (np. istnieją
dowody na to, że kampania Nancy Reagan pod hasłem Just Say No

7
 Duff McDonald, Red Bull’s Billionaire…
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
102
zwiększyła zainteresowanie narkotykami, gdyż uświadomiła młodym istnienie
substancji, o których wcześniej nawet nie słyszeli).
Gdy pierwsza fala plotek przyniosła Red Bullowi pierwszą falę klientów,
Mateschitz stał się jeszcze bardziej tajemniczy. Cała firma otoczyła się
nimbem zagadkowości. Sam Mateschitz ukrywał się i nawet jego pracownicy
zaczęli określać go terminem yeti. Może to się wydawać dziwne,
ale była to część ogólnej strategii budowy swojego wizerunku opartego
na tajemnicy. W tym kontekście skryte przywództwo Mateschitza stanowiło
tylko kolejny element tej układanki, jeszcze silniej budząc zaciekawienie
wszystkich.
Wtedy jednak buntownicza marka musiała się zmierzyć z wyzwaniem
innej natury. Powodem był wypadek samochodowy spowodowany przez
nastolatka, który pomieszał Red Bull z wódką. Opinia publiczna była oburzona
i żądała zdjęcia napoju ze sklepowych półek. Również administracja
opowiadała się za zakazem sprzedaży, twierdząc, że mieszanie napoju energetycznego
z alkoholem jest niebezpieczne. Prawnicy Red Bulla wytoczyli
potężny kontrargument, który Vriens sparafrazował następująco: „Jasne,
możecie zakazać Red Bulla. Ale w takim razie musicie również zakazać innych
napojów, które ludzie mieszają z wódką, jak na przykład soku pomarańczowego
i coca-coli”. To oczywiście nie wchodziło w grę, ale przekaz
był oczywisty. Rząd zareagował pytaniem, czy póki nie zakończy się śledztwo,
Red Bull nie byłby skłonny nakleić na swój produkt ostrzeżenia.
„Ostrzeżenia? — Vriens z ekscytacją przytaczał tamtą historię. — Możecie
się ugryźć. Zresztą co miałoby się znaleźć w treści tego ostrzeżenia?”.
Urzędnicy zaczęli od żądania, aby napis głosił, że nie jest to produkt dla
osób niepełnoletnich. „No jasne — odparł Vriens. — I co jeszcze?”. Dalej
rząd chciał, by pojawiło się ostrzeżenie, że napoju nie powinny pić kobiety
w ciąży. „To tak, jakbyśmy powiedzieli młodym ludziom, że ten napój naprawdę
działa!”. Na koniec poproszono, by w ostrzeżeniu znalazła się informacja
mówiąca wprost, że nie należy mieszać napoju z wódką. To tak,
jakby umieścić na butelce przepis.
Vriens podkreślił, że te prymitywne próby ingerencji ze strony rządu
jedynie zwiększyły i tak już ogromne zainteresowanie produktem, zapewniły
mu bezpłatną reklamę i znacznie podniosły atrakcyjność produktu
w oczach młodych ludzi. Sprzedaż Red Bulla poszybowała w górę.
DYWERGENCJA
103
W Trend Hunterze wielokrotnie obserwowaliśmy to zjawisko — klientów
przyciąga ryzyko i coś, co nazywamy szokującą reklamą i marketingiem
ryzyka. Przykładowo: czytelnicy zawsze ekscytują się ponad miarę artykułami
poświęconymi takim zjawiskom jak monster fashion, terror apparel i stosowanie
szoku jako narzędzia marketingowego przez organizacje charytatywne.
Opisywaliśmy dziesiątki organizacji, które odrzuciły typowe techniki
oparte na współczuciu na rzecz kontrowersyjnych strategii z wykorzystaniem
sztucznych trupów, nagości itd. Te formy reklamy naprawdę przykuwają
uwagę ludzi.
Wystarczyło 15 lat, by Red Bull stał się prawdziwym imperium, wycenianym
na 15 mld dolarów, liderem w kategorii napojów energetyzujących
i ikoną nocnych imprezowiczów. Co dalej? Red Bull Media wchodzi na tereny,
na których stopy nie postawiła jeszcze żadna firma produkująca
napoje — w świat telewizji, mediów drukowanych i muzyki.
Historia Red Bulla dowodzi siły marketingu wirusowego opartego na
buncie, ale pokazuje też, że wcale nie trzeba dysponować idealnym produktem,
jeśli tylko wypozycjonujemy go w kontrze do głównego nurtu.
Okropny smak i wysoka cena zdawały się jedynie potwierdzać wzniosły
przekaz reklamowy Red Bulla.
Jeżeli więc rozważasz jakiś tego rodzaju pomysł, który jest w kontrze
do głównego nurtu, warto zastanowić się nad jego wadami, które można
podkreślić, uwypuklając w ten sposób różnice. W przypadku Red Bulla
nieprzyjemny smak doskonale współgrał z twierdzeniem, że jest to substancja
niemalże lecznicza.
Przykład Red Bulla uczy także tego, że w marketingu można wykorzystywać
pragnienie człowieka, by być innym i odróżniać się. Najpiękniejsze
w tym jest to, że trend ku indywidualizacji jest silniejszy niż kiedykolwiek
wcześniej, o czym przekonuje także następna historia.
TYLKO DLA PIĘKNYCH I PRZYSTOJNYCH
Robert Hintz najpierw stracił pracę w duńskiej stacji radiowej, a później
także mieszkanie. Tym, czego nie stracił, było zainteresowanie płcią przeciwną,
a zyskał sporo wolnego czasu. Taka kombinacja czynników pchnęła
go do decyzji o zarejestrowaniu się w portalu randkowym.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
104
Wydawało mu się, że szuka dziewczyny, ale tak naprawdę był na polowaniu.
Polowaniu na nowy pomysł biznesowy. Jak sam mi powiedział:
„Gdy spadniesz na dno, twój mózg zaczyna działać jak u rozbitka, który
poszukuje ratunku i drogi wyjścia z całej tej sytuacji”.
Zamiast jednak skoncentrować się na poszukiwaniach idealnej partnerki,
Hintz zaczął analizować cały proces internetowego dobierania par. Uważał
się za osobę atrakcyjną i szybko znalazł ładną kobietę. Był tylko jeden problem.
Zainteresowanie jej profilem było ogromne. Współczuł jej. „Uświadomiłem
sobie, że otrzymała już ponad 500 wiadomości od facetów, któ-
rzy prawdopodobnie byli dalecy od jej ideału. Innymi słowy: szanse, że ta
atrakcyjna kobieta znajdzie swoją drugą połówkę, były naprawdę małe”.
Ta prosta, lecz niezwykle odkrywcza uwaga zainspirowała Hintza do
rozważenia innego rodzaju portalu randkowego. „A gdyby tak przedstawiciele
przeciwnej płci mogli na siebie wzajemnie głosować?” — zastanawiał
się. Wydawało mu się, że jest bliski jakiegoś odkrycia, a dodatkowo motywował
go fakt, że był „bez grosza przy duszy i mieszkał w namiocie”.
W miarę jak Hintz wgłębiał się w temat, zauważył, że wiele portali
pozwala na filtrowanie anonsów pod kątem barwy oczu i koloru włosów.
Z technicznego punktu widzenia te cechy rzeczywiście mogą pomóc w znalezieniu
kogoś, kto jest dla nas atrakcyjny, ale na pewnym poziomie wszystko
to w jakiś sposób dotykało powodów, dla których ludzie w ogóle zaglą-
dają na takie strony internetowe. A jeśli atrakcyjność fizyczna rzeczywiście
była tak istotna, to dlaczego nie utworzyć witryny, która spełniałaby te
konkretne potrzeby? Swój nowy pomysł Hintz nazwał Beautiful People
(„piękni ludzie”). „Chciałem, by to rzeczywiście był kontrowersyjny pomysł
na biznes i dobry temat na artykuł — przyznał. — Miałem nadzieję,
że coś tak prowokacyjnego przykuje uwagę mediów”.
Hintz zauważył coś naprawdę ważnego — coś, na czym można było
zbudować firmę: że osoby, które randkują w internecie, rzadko przyznają,
że w gruncie rzeczy kierują się powierzchownością. Badania dowodzą jednak
wyraźnie, że fizyczna atrakcyjność jest dla nich czynnikiem decydującym.
Z punktu widzenia Hintza wart miliard dolarów biznes portali randkowych
nie brał pod uwagę tych powierzchownych, uwarunkowanych biologicznie
skłonności ich klientów. Chociaż być może nie zwracamy już uwagi
na szerokość bioder (im szersze, tym łatwiej donosić i urodzić dziecko)
ani ramion (szerokie ramiona u mężczyzny świadczą o jego sile i o tym, że
DYWERGENCJA
105
przyniesie do domu łup z polowania), to jednak wygląd zewnętrzny wciąż
jest dla nas niezwykle istotny. Zamiast więc krygować się i naokoło dążyć
do celu, Hintz zaproponował portal randkowy, w którym wprost przyznawał,
że chodzi o wygląd partnerów. Miał to być najbardziej (lub najmniej
— w zależności od tego, jak na to spojrzeć) pretensjonalny i kontrowersyjny
internetowy serwis randkowy na świecie.
Niestety, ten rynek był już wówczas nasycony. Gdyby Hintz poprosił
jakiegoś specjalistę o ocenę szans takiego biznesu, prawdopodobnie usłyszałby,
że powinien wrócić do swojej stacji radiowej i poprosić o ponowne
przyjęcie do pracy. W 2001 r. kilka milionów osób korzystało z najbardziej
popularnych witryn, takich jak: OKCupid, eHarmony.com, LavaLife.com,
PlentyOFish.com czy Match.com. W ciągu tego roku ponad 10% Amerykanów
przyznało, że poznali swoich partnerów w internecie. Ten odsetek miał ulec
podwojeniu do 2007 r., a potrojeniu do 20138
.
Konkurowanie z tymi silnymi firmami zdawało się niemożliwe. Dlatego
też Hintz zbudował prostą, nakierowaną wyłącznie na urodę użytkowników
prototypową stronę przeznaczoną na malutki rynek Danii. Pomysł
chwycił. Sukces tego pilotowego serwisu doprowadził do powstania marki
BeautifulPeople.com, która wkrótce rozpoczęła ekspansję na cały świat.
Przyjaciel Hintza Greg Hodge — także niezwykle przystojny mężczyzna
— został dyrektorem zarządzającym i rzecznikiem firmy. „Może nam się
to podobać lub nie, ale każdy chce być z kimś atrakcyjnym — wyjaśniał.
— Ludzie, którzy twierdzą inaczej, kłamią. Ja jestem przystojny, moja
żona jest piękna i nasze dziecko też jest piękne. I nie mam zamiaru za
to przepraszać”
9
.
W miarę ekspansji Beautiful People na inne kraje Hodge celowo wybierał
najbardziej lubujące się w sensacji tytuły prasowe i podsuwał im swoje
kontrowersyjne tematy. „Dostarczałem im tytułów w stylu Zakaz wstępu
dla brzydkich ludzi — wyjaśnił mi. — Prasa łapała się na to”.
8
 Eli J. Finkel, Paul W. Eastwick, Benjamin R. Karney, Harry T. Reis i Susan Sprecher,
Online Dating: A Critical Analysis From the Perspective of Psychological Science,
Association for Psychological Science, 2012.
9
 Greg Hodge, Forgive Them, for They Know Not What Is Gay, „Huffington Post Gay
Voices”, 31 lipca 2012, http://www.huffingtonpost.com/greg-hodge/beautifulpeople-gaymarriage_b_1724382.html.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
106
BeautifulPeople.com była naprawdę wyjątkowa na tym rynku. Aktualni
członkowie spełniają funkcję wykidajłów — tak jak w modnym nowojorskim
klubie. Każdego dnia tysiące osób przysyłają swoje zdjęcia i cztery
z pięciu profili są odrzucane. Dotychczas odrzucono już miliony osób, czym
zresztą serwis się szczyci. Hodge doskonale rozumiał cel marketingowy tego
wszystkiego. „To musi być usługa ekskluzywna, a my tego aspektu nie lekceważymy
i traktujemy go absolutnie na serio — podkreśla. — Nasz sukces
zawdzięczamy autentyczności i kontrowersyjności — to są cechy, które
rozpalają debatę”.
Jeżeli uważasz ten pomysł za chamski lub odrażający, to nie jesteś odosobniony.
Początkom działalności witryny towarzyszyły ostre wpisy na
blogach i artykuły w prasie. Jednak Hodge robił to celowo, dając mediom
dokładnie to, czego oczekiwały: niepoprawnie politycznego, diabelsko przystojnego
drania.
Dywergencja jest kontrowersyjna i dlatego trafia na czołówki gazet.
Hodge wszystko czynił świadomie. W 2006 r. zaczął publikować niepoprawne
politycznie statystyki. „The Telegraph” natychmiast je przedrukował,
opatrując tytułem, który przyciągnął uwagę wielu: Według BeautifulPeople.com
Brytyjczycy znajdują się wśród najbrzydszych narodów świata10.
Gdy jesienią 2009 r. serwis stał się usługą globalną, Hodge wydał nastę-
pujące oświadczenie: „Po ogólnoświatowym debiucie BeautifulPeople.com
w ciągu dwóch tygodni odrzuciliśmy już 1,8 mln brzydkich osób”11. W dalszym
ciągu tej notatki porównywano dwa „brzydkie” narody — Wielką Brytanię
i Niemcy — z „pięknymi” Szwedami, Brazylijczykami i Norwegami.
Taki „bezpośredni”, kontrowersyjny przekaz marketingowy wzniecił całą
falę artykułów i przyniósł setki tysięcy nowych użytkowników. W 2012 r.
Hodge wsparł ruch na rzecz związków małżeńskich gejów, reklamując jednocześnie
nowe przedsięwzięcie, którym był serwis dedykowany wyłącznie
gejom i lesbijkom pod nazwą Beautiful People Gay and Beautiful Women Only.
10 British People Among World’s Ugliest, According to BeautifulPeople.com, „The Telegraph”,
11 listopada 2009, http://www.telegraph.co.uk/women/sex/6542263/Britishpeople-among-worlds-ugliest-according-to-BeautifulPeople.com.html.
11 1,8 million Ugly People Turned Away Over Two Weeks, as BeautifulPeople.com Goes Global,
notatka prasowa w PR Newswire, 10 listopada 2009, http://www.prnewswire.com/
news-releases/18-million-ugly-people-turned-away-over-two-weeks-as-beautifulpeoplecomgoes-global-69641767.html.
DYWERGENCJA
107
Negatywne komentarze przyciągnęły kolejne miliony użytkowników i wkrótce
wiele dużych firm dostrzegło w tej witrynie idealną platformę do prezentowania
nowych produktów, reklamowania wydarzeń i klubów. Celowa
dywergencja pozwoliła zdobyć 750 tys. członków płacących abonament, co
dało początek kolejnej usłudze: Beautiful People Jobs. Było to logiczne posunięcie,
gdyż różne agencje poszukujące nowych twarzy już wcześniej
próbowały kontaktować się z użytkownikami serwisu, namawiając ich do
wzięcia udziału w różnych programach typu reality show. Hodge nadał temu
wymiar oficjalny, ogłaszając wprost, że wielu z członków jego „klubu
pięknych” poszukuje pracy.
Chociaż łatwo byłoby atakować Beautiful People za „ekskluzywność”
i brak wrażliwości, to jednak koncentracja na wyglądzie okazuje się niezwykle
skuteczną strategią, sądząc przynajmniej po popularności aplikacji
randkowych na iPhone’a i Androida. Przykładem może być tu Tinder, uruchomiona
we wrześniu 2012 r. i początkowo działająca tylko na imprezie
University of Southern California. Zaskakujące jest to, że ta aplikacja w zasadzie
sprowadza się do jednego: wyświetla zdjęcie innego użytkownika
z krótkim opisem. Teraz można już tylko przesunąć palcem w prawo, by
nawiązać kontakt, lub w lewo, by odrzucić kandydata. Obecnie serwis może
się pochwalić 2 mln członków.
ZAJMOWANIE KOLEJNYCH NISZ
Jedną z alternatyw dla Beautiful People i Tindera jest portal randkowy JDate
należący do Joego Shapiry i skierowany tylko do Żydów. To kolejny przykład
udanego wykorzystania strategii dywergencji. Gdy w 2004 r. JDate zarobił
70 mln dolarów, firma postanowiła podejść do dywergencji w sposób
kompleksowy, rozszerzając swoją działalność na 30 niszowych społeczności.
Tak właśnie powstały kolejne portale randkowe: Faith.com (dla osób wierzących),
Christian Mingle (dla chrześcijan), Military Singles (dla służących
w wojsku), Deaf Singles (dla osób niesłyszących), Interracial Singles (dla
osób ras mieszanych) oraz Black Singles (dla czarnoskórych). Inni również
z powodzeniem rozegrali kartę dywergencji, tworząc takie niszowe witryny,
jak: Date My Dog (portal randkowy dla miłośników psów), Positive Singles
(dla osób z chorobami przenoszonymi drogą płciową), Green Singles (dla
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
108
miłośników ekologii), Gluten Free Date (dla osób chorych na celiakię), We
Waited (dla osób, które wstrzymują się z rozpoczęciem życia seksualnego),
Senior People Meet (dla osób starszych), 420 Dating (dla miłośników marihuany)
oraz Till Death Do Us Part (dla osób nieuleczalnie chorych).
Ta eksplozja niszowych portali randkowych dała także szansę osobom,
które próbują zmienić sam sposób poznawania innych. W rezultacie powstały
firmy specjalizujące się w organizowaniu randek grupowych, „autobusowych”,
milczących szybkich randek, randek przez Skype’a oraz (tak, tak)
randek pozamałżeńskich. Serwis Ashley Madison, który ma oferty zarówno
„jednorazowych” randek, jak i dłuższych relacji pozamałżeńskich dla osób,
które nie mają nic przeciwko zdradzaniu swoich obecnych partnerów, cieszy
się niezwykłą popularnością — ma ponad 21 mln anonimowych członków
i przynosi ponad 60 mln dolarów rocznie.
Wspólnymi mianownikami wszystkich tych inicjatyw są dywergencja
i eksploatacja nisz. Co istotne, te okazje warte wiele milionów dolarów
pojawiły się kilka lat po wejściu na rynek kilku graczy „głównego nurtu”,
którzy, jak się wszystkim zdawało, zdominowali go na dobre. Obecnie niszowe
portale randkowe to biznes wyceniany na 1 mld dolarów, będący
jednocześnie doskonałą lekcją tego, na czym polega różnica między zwykłym
patrzeniem a uważną obserwacją. Tak jak piękno jest wartością względną,
tak samo często w rzeczywistości na rynku jest o wiele więcej miejsca na
nowe przedsięwzięcia, jeśli tylko wybiegamy nieco dalej wzrokiem i mamy
w sobie dość odwagi, by oderwać się od głównego nurtu.
ARCHETYP OSOBY MYŚLĄCEJ POD PRĄD
Skłonność do dywergencji jest wrodzona. Dzieci, z ich otwartością i umiłowaniem
zabawy, potrafią doskonale dostrzegać różne nieschematyczne,
dywergentne trendy. Popularne badanie, w którym pytano o liczbę zastosowań
spinacza do papieru, wykazało, że większość dorosłych jest w stanie
wymyślić 10 – 15 takich zastosowań. Przedszkolaki potrafią dojść do 200.
Niestety, te umiejętności szybko giną wraz ze wzrostem poziomu wykształcenia
i z wiekiem12.

12 Kamran Abbasi, A Riot of Divergent Thinking, „Journal of the Royal Society of
Medicine”, październik 2011, http://www.ncbi.nlm.nih.gov/pmc/articles/PMC3184540.
DYWERGENCJA
109
Dlaczego? Jednym z powodów jest fakt, że wybrany przez nas zawód
zwykle wpływa na umiejętność dostrzegania dywergentnych schematów.
Niedawno polscy naukowcy poddali testom na temperament i myślenie
dywergencyjne 60 artystów plastyków i 60 pracowników banków. Zgodnie
z wynikami opublikowanymi w „Scientific American” — i chyba zgodnie
z przypuszczeniami — okazało się, że pracownicy banków osiągnęli przeciętne
wyniki, podczas gdy artyści „wykazali się ponadprzeciętną elastycznością,
tworząc oryginalne rysunki i słowa”13.
Bankierzy są zatem całkiem słusznie uważani za osoby konserwatywne
i nielubiące ryzyka — czyli, innymi słowy, nie charakteryzują się myśleniem
dywergencyjnym. Może to i dobrze, jeśli chodzi o zarządzanie finansami,
ale na pewno nie sprzyja powstawaniu nowych, obiecujących pomysłów
biznesowych. Bez względu na wykonywany zawód i osobistą pasję,
dywergencja ma więcej wspólnego ze sposobem, w jaki myślą artyści.
SŁODKI SMAK DYWERGENCJI
Jedzenie jest jedną z tych dziedzin życia, w której większość ludzi lubi eksperymentować
i wystawiać się na nowe doznania — nowe smaki, nowe restauracje,
nowe bary itd. Nic dziwnego, że właśnie tu znajdziemy wiele
przykładów myślenia dywergencyjnego.
Jeszcze kilka lat temu uważano, że jedynymi odbiorcami jedzenia z food
trucków są robotnicy pracujący na dniówki. Jednak podczas podróży do
Japonii Matt Cohen zauważył coś intrygującego: uliczni sprzedawcy przyrządzali
dania w przyczepach ciężarówek. Jedzenie było równie smaczne
jak w tradycyjnych restauracjach, a kosztowało znacznie mniej. Chcąc przeszczepić
ten pomysł na grunt amerykański, Cohen zorganizował imprezę
o nazwie Off the Grid, ściągając food trucki i muzykę na żywo do Fort Mason
Center w San Francisco. Działo się to w 2010 r., a wydarzenie okazało
się prawdziwym hitem. Obecnie w Bay Area co tydzień odbywa się 15 targów
food trucków. Co więcej, wystarczyły dwa lata, by ta moda rozprzestrzeniła się
13 Scott Barry Kaufman, How Do Artists Differ from Banker Officers?, „Scientific American”,
15 czerwca 2013, http://blogs.scientificamerican.com/beautiful-minds/2013/06/15/howdo-artists-differ-from-bank-officers.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
110
na całą Amerykę Północną, otwierając przed aspirującymi szefami kuchni
nową, mniej kosztowną od tradycyjnej ścieżkę rozwoju kariery.
Dywergentne okazje mogą początkowo wydawać się małe, chodzi jednak
o to, by poszukiwać nisz z potencjałem. Rozmawiając z moimi klientami,
wykorzystuję te przykłady po to, by podkreślić, jak ważne jest tworzenie
pomysłów, którym określona grupa ludzi nie może się oprzeć. Jeżeli
Twoją grupą docelową są wszyscy, to tak, jakby nie był nią nikt. Firmy czę-
sto wpadają w tę pułapkę, wierząc, że ich produkt odniesie największy sukces
wtedy, gdy będzie skierowany na szeroki rynek. Ten sposób myślenia
zwykle prowadzi do powstania produktów przeciętnych, które u nikogo
nie wzbudzają szybszego bicia serca. Aby lepiej zrozumieć, jak uniknąć tej
pułapki, wyobraź sobie, że chcesz otworzyć własną lodziarnię. Jednym
z wyborów, których będziesz musiał dokonać, będzie ten dotyczący oferowanych
smaków. Smak waniliowy wydaje się dobrą propozycją, jako że
według wszelkich badań jest najpopularniejszy. Sęk w tym, że klienci raczej
nie przywiązują wagi do tego, u kogo kupują lody waniliowe. Dziś kupią
lody tej marki, jutro innej.
Jeśli jednak jesteś miłośnikiem lodów Ben & Jerry’s Cherry Garcia, to już
żadne inne nie przypadną Ci do gustu. Ta firma z Vermontu rozpoczęła
sprzedaż luksusowej linii lodów Cherry Garcia w 1991 r., a więc w samym środku
światowego kryzysu. Wystarczył rok, by ku zaskoczeniu wszystkich ekspertów
ta nowa linia pozwoliła firmie uzyskać czterokrotny wzrost sprzedaży.
Dziesięć lat później markę kupił koncern Unilever za 326 mln dolarów.
Oto, co mówi sam Jerry Garcia, muzyk: „Nie chcesz być uważany za najlepszego
z najlepszych. Chcesz być uważany za jedynego, który robi to, co robi”14.
FORMY DYWERGENCJI
KONTRKULTURA. Przez wiele dziesięcioleci napój Mountain Dew opierał
swoją popularność na kontestowaniu głównego nurtu. Już sama nazwa,
będąca slangowym określeniem samogonu, jest wyrazem ostrego buntu.
Gdy w powojennej Ameryce lat 50. podkreślano znaczenie wytężonej pracy,

14 Warren Bennis i Patricia Ward Biederman, Organizing Genius: The Secrets of Creative
Collaboration, Basic Books, New York 1997.
DYWERGENCJA
111
reklamy Mountain Dew ukazywały wiejskiego chłopka-roztropka, który
zawsze potrafił przechytrzyć miastowych. W latach 80., gdy władzę w Ameryce
przejęły korporacje, producent napoju zareagował reklamami, w któ-
rych beztroscy deskorolkarze wymijali rzędy ludzi w szarych, jednakowych
garniturach. A gdy w latach 90. reklamę zdominowały gwiazdy pokroju
Michaela Jordana, które podpisywały wielomilionowe kontrakty, Mountain
Dew ponownie wybrał inną drogę, pokazując w reklamach nieznanych sportowców,
którzy uprawiają różne dyscypliny z czystej miłości do sportu.
PERSONALIZACJA. Każdego roku w Australii usypia się ponad 100 tys.
psów, które nie mogą znaleźć nowych właścicieli. Odchodząc od tradycyjnego
modelu schronisk dla zwierząt, firma Mars Petcare stworzyła aplikację
o nazwie Dog-A-Like. Bazuje ona na przekonaniu, że zwierzęta przypominają
wyglądem swoich właścicieli. Przyszli właściciele mogą więc przeglą-
dać bazę danych zwierząt do adopcji, poszukując idealnego dopasowania.
Aplikacja odniosła niezwykły sukces, zajmując pierwsze miejsce wśród najczęściej
pobieranych w australijskim sklepie iTunes. Rezultaty: tysiące uratowanych
psów i 13-procentowy wzrost liczby adopcji.
KASTOMIZACJA. Podczas gdy personalizacja polega na tworzeniu produktów
dla konkretnego klienta, w kastomizacji chodzi o zapewnienie mu
szerszego wyboru. Przykładowo: Nike zaproponowała but NikeID, w któ-
rym lekkoatleci mogą dostosowywać do swoich potrzeb dziewięć różnych
cech — od koloru sznurówek po kolor symbolu marki. W pierwszym roku
marka zarobiła na tym produkcie ponad 100 mln dolarów.
STATUS. Chociaż słowo „dywergencja” utożsamiamy z kontrkulturą,
idea ta obejmuje wszystkie formy i aspekty odrzucenia zastanego status quo
i głównego nurtu. Schemat dywergencji tłumaczy więc także pragnienie
luksusu, sławy i statusu. W 1998 r. Nokia wypuściła na rynek Vertu, linię
ekskluzywnych telefonów komórkowych w cenie od 5000 do 310 tys. dolarów.
Pod względem funkcjonalności nie różniły się zbytnio od ówczesnych
topowych modeli, ale dzięki wstawkom ze złota, diamentów i skóry
stały się symbolami statusu wśród światowej elity. W 2012 r. Nokia odsprzedała
markę firmie private equity, informując, że dochody za ten rok
powinny przekroczyć 400 mln dolarów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
112
STYL. Pragnąc udekorować swoje domy, pojazdy, a nawet inne produkty,
ludzie kupują różnego rodzaju akcesoria, od pokrowców na telefony po
małe piłeczki pingpongowe do nałożenia na anteny samochodów. Jest taka
firma — Antenna Balls — która oferuje pełen asortyment ozdób na anteny:
piłeczki w kształcie uśmiechniętych buzi, kul bilardowych, a nawet kowbojek.
Obecnie Antenna Balls sprzedaje 0,5 mln piłeczek miesięcznie.
EKSKLUZYWNA PRZYNALEŻNOŚĆ. Od członkostwa w klubie
po programy premiujące najwierniejszych klientów linii lotniczych — idea
przynależności do jakiegoś ekskluzywnego grona zawsze podobała się
pewnej grupie klientów. W 1996 r. Greg Koch i Steve Wagner otworzyli
Stone Brewing Company, firmę piwowarską znaną głównie z piwa Arrogant
Bastard Ale („Ale aroganckiego sukinsyna”). Mocniejsze piwa warzone
były z myślą o prawdziwych koneserach i nie trafiały na rynek masowy.
Aby podkreślić tę różnicę, firma posługiwała się sloganem: „To jest agresywne
piwo. Prawdopodobnie ci nie posmakuje”. Koszulki reklamowe
browaru są równie ekskluzywne i można na nich znaleźć takie deklaracje,
jak np.: „Żółte piwo z bąbelkami jest dla palantów”. Nawet jednak tak
prowadzona firma przynosi 100 mln dolarów rocznie, przy minimalnych
nakładach na reklamę.
BUNT POKOLENIOWY. Najnowsza historia dowodzi, że młodzi ludzie
wciąż pragną odróżniać się od swoich rodziców, gustując w zupełnie innej
muzyce, modzie, języku i rozrywkach. W latach 60. to Elvis i Beatlesi byli
uważani za buntowników, tak samo jak Kanye West i Rihanna są nimi na
początku XXI w. Jedynym stałym aspektem tego buntu pokoleniowego nastolatków
jest pragnienie, by robić wszystko „inaczej niż nasi rodzice”.
FASHIONIZACJA. Wiele produktów, które są dziś dla nas czymś zwykłym,
powstało w wyniku procesu dywergencji — próby odróżnienia się
od jakiegoś standardowego produktu. Przykładami mogą być: Diet Coke
sygnowana przez Karla Lagerfelda, linia wody Perrier sygnowana przez
Ditę Von Teese oraz woda Voss. Firma Voss zasługuje tu na szczególną uwagę,
gdyż w 2007 r. podbiła branżę, proponując umieszczenie zwykłej wody
w niezwykłej, modnej butelce. Prosty cylindryczny kształt i minimalistyczna
DYWERGENCJA
113
czcionka pomogły firmie zwiększyć przychody do 140 mln dolarów w ciągu
pierwszych czterech lat15. Kto by się spodziewał, że zwykła butelka może
mieć coś wspólnego z modą?
PODSUMOWANIE: DYWERGENCJA
W tym rozdziale zobaczyłeś wiele przykładów przedsiębiorców, którzy zbudowali
oryginalne i niezwykle lukratywne biznesy poprzez zejście z ubitej
ścieżki. Uglydolls stały się fenomenem bez reklamy i marketingu tylko dlatego,
że produkowane przez ich twórców lalki odbiegały od sztucznych
standardów piękna obowiązujących w naszej kulturze. Niekonwencjonalna
była nawet strategia sprzedaży — właściciele firmy zignorowali tradycyjne
sklepy zabawkarskie i zaczęli sprzedawać swój produkt za pośrednictwem
niewielkich butików z dziwacznymi rzeczami. Z kolei Red Bull był
pionierem na nowym terytorium, które sam sobie stworzył, zrównując napój
ze stanem umysłu i przyjmując całkowicie odmienne podejście wobec
wyceny produktu i jego marketingu.
WNIOSKI
1. „Popularne” i „fajne” to dwie różne rzeczy. Ludzie często popełniają
błąd i starają się znaleźć miejsce na rynku z produktem, który już jest
popularny. Popularność to główny nurt. Jest tam tłoczno od konkurencji
i — co najważniejsze — są tam produkty, które powstały już jakiś
czas temu. Przewagę konkurencyjną dają poszukiwania czegoś „fajnego”
— czegoś nowatorskiego, co może być następną „wielką rzeczą”.
2. Zdefiniuj główny nurt (by móc go odrzucić). Klienci coraz częściej
oczekują produktów i usług, które odzwierciedlałyby ich wyjątkowe
osobowości. Jest to naturalna potrzeba wyróżnienia się z tłumu. Przykładowo:
wybierając mniej popularną drogę, firma Uglydolls skutecznie
odróżniła się tak jako forma sztuki, jak i sposób osobistej ekspresji.
15 Natalie Zmuda, Behind the Campaign: Voss Breaks First Major Consumer Push,
„Advertising Age”, 1 czerwca 2011, http://adage.com/article/news/campaign-vossbreaks-major-consumer-push/227862.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
114
3. Zaproponuj określonej grupie ludzi coś, czemu nie będą mogli się
oprzeć. Wzbudź głęboką pasję w jednej grupie. BeautifulPeople.com obraża
wielu ludzi, ale ci, którzy pokochali ten pomysł, traktują go niemal jak
obiekt kultu. Pamiętaj, że Twój produkt nie musi podobać się każdemu.
4. Twoja największa słabość może być Twoją największą zaletą. Red Bull
stał się jednym z najpopularniejszych napojów na świecie pomimo okropnego
smaku. Dowodzi to, że nie wszystko musi być doskonałe, a wada
może zostać przedstawiona jako zaleta.
Rozdział 7
CYKLICZNOŚĆ
CYKLICZNOŚĆ: okazje powtarzające się w sposób przewidywalny.
Przykładowe formy: retro, nostalgia, cykle gospodarcze, sezonowość
oraz schematy pokoleniowe.
ółw skórzasty dostojnie i powoli przemierza wody Pacyfiku w sposób,
który wydaje się tyle beztroski, ile chaotyczny. To jednak tylko pozory
— w ciągu niemal blisko dwóch lat zatacza pełny krąg, powtarzając
schemat migracji i przemierzając trasę o długości ponad 19 tys. km. Ta epicka
pielgrzymka zawsze kończy się tam, gdzie się zaczęła: dokładnie na tej
samej plaży, na której żółw wykluł się z jaja. W ciągu 100 lat życia gad powtórzy
tę podróż 50 razy.
Wędrówki żółwia skórzastego uczą nas, że jeśli jesteśmy zbyt skoncentrowani
na obserwacji krótkotrwałych posunięć i ruchów, możemy nie zauważyć
długofalowych, przewidywalnych schematów.
Zastanówmy się przez chwilę nad tym, czego możemy nauczyć się
o cyklicznie powtarzających się okazjach od pewnej postaci z filmu Mad
Men. Niezwykle pewny siebie Don Draper ujmuje zarówno kobiety, jak
i mężczyzn charyzmą i surową męską urodą. Emanuje władzą i wpływem,
jakie nieodłącznie wiązały się ze złotym czasem reklamy, którym były lata
60. ubiegłego wieku. Gdy stacja AMC zaprezentowała serial Mad Men —
z jego niezwykle barwnymi postaciami, które palą, piją, cudzołożą i reklamują
produkty — jego ogromna popularność pomogła rozpalić w kulturze
masowej upodobanie do tego okresu naszej historii.
Ż
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
116
Skąd jednak producenci wiedzieli, że serial osadzony w latach 60. będzie
atrakcyjny dla widzów? Dlaczego nie wybrali innej epoki? Cykliczne schematy
zdają się oczywiste dopiero po ich zaistnieniu, ale żeby dostrzec okazję
z wyprzedzeniem, myśliwi muszą nieustannie zachowywać czujność.
Muszą mieć obsesję na punkcie wyszukiwania wzorców.
Twórca i producent filmu Matthew Weiner napisał scenariusz w 2000 r.,
ale trzeba było aż siedmiu lat, by przekonać decydentów z Hollywood, że
to właściwy moment na serial osadzony w latach 60. Jednak w 2007 r. domy
mody i projektanci chętnie sięgali po żywe, jaskrawe barwy, odważne
wzory, czyste linie i urocze krzywizny tak charakterystyczne dla tamtego
okresu. Tylko telewizja pozostawała z tyłu i nie było żadnej współczesnej
adaptacji seriali i programów opartych na swoich pierwowzorach z lat 60.
Sam fakt, że serial Mad Men wypełniał tę lukę, skazywał go na sukces.
Mógł czerpać z szerokiego zestawu tematów, włącznie z prawami obywatelskimi,
rasizmem, sytuacją kobiet w pracy, alkoholizmem i oczywiście
seksem, narkotykami i rock and rollem. Nie chodziło o to, że twórcy Mad Mena
przewidzieli naszą fascynację latami 60. i zbili na tym kapitał — ten serial
w zasadzie przedefiniował nasz sposób postrzegania tamtej epoki.
Umysł skoncentrowany na wyszukiwaniu schematów może pomóc Ci
dostrzec okazje, jakie niosą ze sobą moda na retro, nostalgia, zmiany gospodarcze,
sezonowość i następowanie po sobie pokoleń. Tylko w ciągu
ostatnich kilku lat byliśmy świadkami ponownych narodzin wielu niegdyś
niezwykle popularnych produktów, np.: butów Air firmy Nike, rowerów
Schwinn oraz klasycznych notesów Moleskin.
Bywa, że całe branże działają według cyklicznych schematów. Przykładem
może być projektowanie samochodów, gdzie cykliczność ma fundamentalne
znaczenie i na drogach widzimy dziesiątki modeli nawiązujących
do swoich starszych braci. W 1998 r. Volkswagen ponownie wprowadził
legendarny model beetle’a nawiązujący krzywymi liniami do modelu z lat 70.
Auto otrzymało prestiżowy tytuł samochodu roku według „Motor Trend”
i zrobiło miejsce dla innych udanych reinkarnacji, jak choćby mini coopera
czy fiata 500. Również tzw. muscle cars, takie jak corvette, camaro czy mustang,
znalazły w Ameryce wielu wiernych fanów, którym przypadły do gustu
linie pojazdów w stylu retro.
CYKLICZNOŚĆ
117
Analiza zjawiska cykliczności w różnych branżach pozwala przewidzieć
trendy także i na innych rynkach. Na przykład powrót do samochodów inspirowanych
starszymi modelami pomógł podnieść się z popiołów amerykańskiej
sieci restauracji A&W. Firma ta powstała w 1923 r. i była niekwestionowanym
liderem rynku aż do lat 70., kiedy McDonald zaproponował
tańsze i szybciej podawane burgery, jednocześnie przyciągając dzieci kolorowym
motywem graficznym. Od tego czasu sieć A&W zaczęła powoli
podupadać. Punktem zwrotnym był rok 1999, kiedy to firma nawiązała do
własnej historii i jeszcze raz zwróciła się do swojej oryginalnej grupy klientów
— zmotoryzowanych osób urodzonych w okresie wyżu demograficznego.
W tym celu A&W ponownie wprowadziła linię Burger Family, wraz
z takimi popularnymi niegdyś przysmakami jak Chubby Chicken czy Root
Beer Floats. O elementy retro zadbano w każdym aspekcie doświadczenia
klienta i to właśnie ten powrót do lat 60. sprawił, że sieć restauracji A&W
stanowi przykład powrotu w świecie gastronomii, który to powrót zakoń-
czył się olbrzymim sukcesem.
Nie trzeba jednak aż tak głęboko sięgać w przeszłość. Podczas gdy cykle
retro związane są z następowaniem kolejnych pokoleń, cykle oparte na nostalgii
wykorzystują zjawisko kolektywnych wspomnień. Widać to na przykładzie
hollywoodzkich produkcji, które w ciągu ostatnich dziesięciu lat
odeszły od nowych scenariuszy na rzecz remake’ów popularnych kilkanaście
lat temu bajek, kreskówek i komiksów. Stąd właśnie wzięły się takie filmy,
jak: Batman, Superman, X-Men, Avengers, Królewna Śnieżka i Łowca, Alicja
w Krainie Czarów czy Gdzie mieszkają dzikie stwory. Spotkałem niedawno
Michaela Lyntona, prezesa Sony Entertainment, a on wyjaśnił mi powody,
dla których te bazujące na nostalgii filmy często biją rekordy kasowe. Okazuje
się, że stoją za tym rynki zagraniczne i tamtejsi widzowie, którzy wychowywali
się na tych samych bajkach.
Cykle gospodarcze także podsuwają wiele okazji. O boomie i kryzysie
trąbią media, ale firmy rzadko kiedy w pełni wykorzystują te istotne momenty.
W czasach spowolnienia gospodarczego większość przedsiębiorstw
staje się nadmiernie ostrożna, zmniejszając zapasy, ograniczając nakłady na
badania i rozwój i tnąc pensje. Nie dostrzegają, że jest to czas, w którym
zmieniają się nawyki zakupowe konsumentów, co otwiera nowe szanse
przed firmami, które są w stanie szybko się dostosować.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
118
Weźmy np. sieć Walmart. Podczas ostatniego kryzysu firma nie podejmowała
ryzyka i odłożyła na później plany budowy nowych sklepów. Jednocześnie
postawiła zaryzykować w inny sposób — podnosząc standard
istniejących już obiektów. Uczyniła tak, zakładając, że kiepskie perspektywy
gospodarcze to szansa na przyciągnięcie większej liczby klientów z klasy
średniej poszukujących doskonałej obsługi i produktów w okazyjnych cenach.
Rezultat? Choć w 2010 r. sieć zanotowała zaledwie jednoprocentowy
wzrost sprzedaży, to w 2011 było to już 3,4%, a w 2012 — 5,9%. W tym
samym okresie wartość akcji firmy skoczyła o ponad 50%.
Świadomość nieustanności zmian i wynikających z tego okazji pozwoli
Ci lepiej przygotować się do cyklicznych przemian. Musisz wyzwolić umysł
ze sztywnych ograniczeń procedur i procesów, aby móc pokonywać przeszkody
z taką łatwością, jak gdyby one nigdy nie istniały.
BRYLANTOWE RZĘSY I GŁOS WART MILIARDA DOLARÓW
Urodzony w 1928 r. Shu Uemura był pierwszym mężczyzną, który ukoń-
czył tokijską akademię urody. W tamtych czasach w Japonii mężczyźni raczej
nie zajmowali się charakteryzacją, ale Uemura dorastał zafascynowany
kosmetyką, sztuką i kinem. W wieku 27 lat przeniósł się na drugą stronę
Pacyfiku, mając nadzieję, że znajdzie swoje miejsce w Hollywood. Niestety,
nie odniósł natychmiastowego sukcesu. Siedem lat później, tysiące kilometrów
od domu, wciąż jeszcze nie wyrobił sobie nazwiska.
Nadszedł jednak ten dzień w 1962 r., kiedy udało mu się osiągnąć
przełom. Charakteryzatorka hollywoodzkiej gwiazdy Shirley MacLaine
zachorowała i Uemura dostał swoją wielką szansę. To za jego sprawą
gwiazda w magiczny sposób przekształciła się w Japonkę do roli w filmie
Gejsza, który okazał się prawdziwym przebojem. Widzowie byli zachwyceni
przemianą, jaką poddano ich ulubioną aktorkę, i Uemura szybko stał się
rozchwytywanym charakteryzatorem. Już w 1964 r. był właścicielem najpopularniejszego
w Los Angeles studia charakteryzacji, a w dodatku utworzył
własną szkołę, wprowadzając dalekowschodnie techniki makijażu,
które pozostają modne do dziś.
CYKLICZNOŚĆ
119
Uemura mógł w tym momencie z łatwością spocząć na laurach, kręcąc
się wokół hollywoodzkiej elity. To jednak nie byłoby w jego stylu — Japończyk
doskonale wiedział, że chociaż Ameryka rozwija się wspaniale, to
reszta świata skrywa się w jej cieniu i ten brak równowagi sprawia, że wszyscy
wpatrują się z podziwem w Stany Zjednoczone. Postanowił to wykorzystać
i po powrocie do kraju otworzył drugie studio w najmodniejszej
dzielnicy Tokio — Omotesandō. Przez kilka kolejnych dziesięcioleci jego
firma rozwijała się i dzięki światowej ekspansji przynosiła dziesiątki milionów
dolarów, by w końcu w 2004 r. przejść pod skrzydła koncernu L’Oréal.
ODCINANIE KUPONÓW OD WIZERUNKU
Kilka kolejnych lat stało pod znakiem światowej prosperity i w 2006 r.
ogólny wzrost zamożności sprawił, że ludzie zaczęli interesować się luksusowymi
markami. Trend Hunter także dostrzegał ten prąd i wskazywał
kolejne bańki okazji związane z efekciarskimi produktami — zdobione
brylancikami ciastka, martini w cenie 20 tys. dolarów za butelkę, burgery
po 5000 dolarów, butelki wódki wysadzane kryształkami Swarovskiego oraz
wart 0,5 mln dolarów laptop pokryty brylantami. Nazywaliśmy to trendem
bling bling i zwracaliśmy uwagę na towarzyszące temu ryzyko. Gdy przeciętni
konsumenci zaczynają poszukiwać luksusu, często jest to znak, że rynek
jest już bliski szczytu. Wystarczy porównać tę miłość do zewnętrznych
symboli bogactwa z ponurymi nastrojami 2011 r., gdy doszło do serii demonstracji
pod hasłem „okupuj Wall Street” i powstał ruch przeciwko ultrabogatemu
„jednemu procentowi” społeczeństwa.
W jaki sposób wykorzystał ten trend Uemura?
Jedną z klientek Japończyka była Madonna, która współpracowała z dyrektor
artystyczną firmy Uemury Giną Brooke. Pewnego dnia Gina zażartowała
w rozmowie z gwiazdą: „Czy nie byłoby wspaniale mieć prawdziwe
brylanty na rzęsach?”. Ku wielkiemu zdziwieniu Madonna odpowiedziała:
„Świetny pomysł! Możecie zrobić mi to jeszcze dzisiejszego wieczoru?”.
Gdy jest się Madonną, zawsze dostaje się to, czego się chce. Brooke
szybko znalazła jubilera, który przyciął brylanty do odpowiednich rozmiarów,
tak by zdążyć z makijażem przed wieczornym koncertem gwiazdy.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
120
Brooke wspomina: „Usiadłyśmy na podłodze i przykleiłam jakieś dziesięć
– dwanaście brylantów do każdego oka, po czym zaczęłam wachlować, by
klej szybciej wysechł, a ona w tym czasie już nakładała płaszcz”1
.
W ciągu jednej godziny Madonna i Brooke stworzyły najdroższe na
świecie rzęsy — 0,75 karata błyszczących brylantów — w jednym z najciekawszych
we współczesnej historii przypadków natychmiastowego budowania
prototypów.
Niektórzy przedsiębiorcy byliby po prostu zadowoleni, że udało im się
zadziwić swojego znakomitego klienta. Ale Uemura dostrzegł w tym coś
więcej — szansę komercyjną. Zanim media rozprzestrzeniły informację
o połyskujących rzęsach Madonny, wysłał do sklepów sieci Neiman Marcus
zestawy błyszczących rzęs w cenie 10 tys. dolarów za sztukę. Ale to jeszcze
nie w tym przejawił się geniusz Japończyka. Doskonale rozumiał, że to nie
jest towar, który mógłby sprzedać się w milionach egzemplarzy — nawet
w czasach boomu popyt na takie rzeczy jest ograniczony. Postanowił powtórzyć
to, co zrobił już wcześniej: tak jak sława Uemury w Ameryce i Tokio
opierała się na przeniesieniu wyglądu z innego kraju, tak samo teraz jego firma
musiała jedynie wykorzystać wygląd rzęs Madonny. Uemura wypuścił
więc na rynek serię rzęs ze sztucznymi brylantami w cenie 25 dolarów za
zestaw, czyniąc to błyszczące akcesorium dostępnym dla kieszeni wszystkich
nastolatek, które chciałyby naśladować swoją idolkę.
Niedrogie sztuczne rzęsy przyniosły firmie ok. 100 mln rocznego zysku
— jeszcze przed załamaniem rynku. Dokładnie tak samo jak w okresie amerykańskiej
prosperity lat 60. Shu Uemura zarobił na dążeniu ludzi do bycia
glamour, tak samo zarobił na bling bling w podobnym okresie powszechnego
dobrobytu w 2006 r.
Intrygujące w tym wszystkim jest to, w jaki sposób te ekonomiczne cykle
tworzą nowe okazje. Czasem ich źródłem jest rynek idący w dół (jak w przypadku
sieci Walmart), a czasem idący w górę (jak widzieliśmy na przykładzie
Uemury). Najważniejsze jest więc, by zrozumieć kontekst gospodarczy i stosownie
do niego zaplanować swoje działania.

1
 Anastasia Hendrix, Five Questions for Gina Brooke, „San Francisco Chronicle”,
30 kwietnia 2006, http://www.sfgate.com/living/article/FIVE-QUESTIONS-For-GinaBrooke-Strike-a-pose-2498185.php.
CYKLICZNOŚĆ
121
Historia Uemury uczy nas, że warto jest zrobić krok wstecz i uświadomić
sobie, że niektóre schematy powtarzają się częściej niż się tego spodziewamy.
Dlatego właśnie powinieneś ciągle zwracać uwagę na siły wpływające
na Twój biznes, takie jak cykle gospodarcze, i zastanawiać się, w jaki
sposób te zmiany mogą kreować nowe możliwości. Pamiętaj tylko, by
działać szybko, gdyż kto pierwszy dostrzeże okazję, ten zwykle osiąga największe
korzyści.
OD BLING BLING DO NUDY
Jak wiadomo, nic nie trwa wiecznie. W grudniu 2007 r. nasze badania sugerowały,
że ludzie powoli odwracają się od dóbr luksusowych. W marcu 2008 r.,
gdy indeks S&P 500 nadal był na poziomie 1290 punktów, opublikowaliśmy
pierwsze z trzech ostrzeżeń, zatytułowane Bling Bling Boring (Znudzenie bling
bling). W ciągu kilku kolejnych miesięcy nasze algorytmy ujawniły coraz
więcej skłonności do oszczędzania, co określaliśmy jako: „początek kryzysu
kredytowego”, „kultura wypożyczania”, „zmniejszenie budżetu na prezenty”,
„vintage retro”, „zrób to sam” i „powrót do kuchni”.
Doradzaliśmy naszym klientom zachowanie większej wstrzemięźliwości,
przewidując bliski krach. Ja także zacząłem ograniczać swoje aktywa.
Chociaż kiedyś miałem własny apartament, teraz wystarczyło mi, że go
wynajmuję. Przerzuciłem się na bardziej konserwatywne inwestycje i skoncentrowałem
się na badaniu zjawiska powstawania okazji w chaosie. W paź-
dzierniku 2008 r. skończyłem pisać konspekt i streszczenia rozdziałów do
książki, która wyszła w idealnym momencie, a którą zatytułowałem Exploiting
Chaos: 150 Ways to Spark Innovation During Times of Change (Wykorzystanie
chaosu: 150 sposobów na wykrzesanie innowacji w czasach zmiany).
Szóstego marca 2009 r., rok po opublikowaniu raportu Bling Bling Boring,
indeks S&P spadł o 48% (do poziomu 683 punktów). Lawrence Summers,
dyrektor amerykańskiej Narodowej Rady Ekonomicznej przy Białym Domu,
stwierdził, że ze światowej gospodarki wyparowało 50 bln dolarów, i oskarżył
o to „nadmierną chciwość i brak lęku na Wall Street”2
.

2
 Kevin Hechtkopf, Summers: $50 Trillion in Global Wealth Has Been Erased, Associated
Press, 13 marca 1999, http://www.cbsnews.com/8301-503983_162-4863891-503983.html.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
122
Zjawiska takie jak „znudzenie bling bling” czy „kultura wypożyczania”
spełniają taką samą funkcję jak kanarek w kopalni, ostrzegając przed zbliżającą
się katastrofą. A jak większość z nas pamięta do dziś, rynek odbił
dopiero po trzech długich latach!
Gdy w końcu dochodzi do krachu, paraliżuje on wiele osób i firm. Jednak,
jak już wcześniej wspomniałem, to właśnie w takich okresach gwałtownych
zmian otwierają się przed nami całkowicie nowe możliwości.
Zastanów się nad tą listą firm: Disney, CNN, MTV, Hyatt, Burger King,
FedEx, Microsoft, Apple, Texas Instruments, 20th Century Fox, Gillette,
AT&T, IBM, Merck, Hershey’s, Eli Lilly, Coors, Bristol-Myers, Sun, Amgen,
Autodesk, Adobe, HP, BMC, GE, Electronic Arts i magazyn „Fortune”.
Każda z nich powstała podczas recesji. W niespokojnych czasach szybko
zmieniają się potrzeby klienta i jeśli uda Ci się ten moment uchwycić, masz
szanse na odniesienie sukcesu.
Ze względu na moje wykształcenie i zainteresowanie finansami zawsze
ciekawiło mnie wykorzystywanie okazji, które powstają podczas kryzysu.
Ogólnym i dość oczywistym trendem było odejście od luksusu i świecidełek
— bling bling — i pójście w stronę bardziej oszczędnych produktów.
Ale kryzys wytworzył także wiele innych „baniek okazji”. Oto kilka najciekawszych
trendów, które pojawiły się w latach 2007 i 2008.
POWRÓT DO KUCHNI. W niepewnych czasach naturalnym zjawiskiem
jest to, że ludzie zaczynają obawiać się najgorszego. Kupują więcej fasoli
niż steków. Ale w 2008 r. sytuacja była znacznie bardziej skomplikowana.
Kryzys skłania ludzi do przewartościowania życia i nawet dla tych bardziej
zamożnych i ciężko pracujących reprezentantów pokolenia powojennego
wyżu demograficznego oznaczało to konieczność ponownego zastanowienia
się nad swoimi priorytetami. W rezultacie zaczęli więcej uwagi poświęcać
jakości życia, rodzinie i przyjaciołom. To zaś oznaczało m.in. powrót do
kuchni: gotowanie w domu ponownie zaczęło być postrzegane jako sposób
zacieśniania więzów rodzinnych. Wiele osób sądziło, że chodzi w tym
tylko o oszczędność. Nieprawda. Nastąpił prawdziwy renesans sztuki kulinarnej,
który pociągnął za sobą wzrost popularności pokazów kucharskich,
doprowadził do powstania wielu blogów kulinarnych, zainteresowania fotografowaniem
żywności i kulturą winiarską (akurat to hobby, jak na ironię,
często jest drogie), a także bardziej wyszukanymi produktami spożywczymi,
CYKLICZNOŚĆ
123
które podniosły rangę i jakość potraw przyrządzanych w domu do współ-
czesnych standardów.
NASTĘPNA NAJLEPSZA RZECZ. Spadki na giełdach, większe ryzyko
utraty pracy i wysoki poziom bezrobocia w sposób naturalny zwiększają
lęk przed podejmowaniem ryzyka finansowego. Nawet jeśli nie masz problemów
finansowych, to stajesz się bardziej świadomy swoich wydatków
i nie chcesz obnosić się z nimi przed sąsiadami, których kryzys dotknął bardziej
niż ciebie. Może ograniczysz się do toyoty zamiast lexusa. Może kupisz
garnitur Calvina Kleina za 500 dolarów lub wartą tyle samo torebkę Kate
Spade zamiast garnituru Hugo Bossa za 1000 dolarów lub torebki Prady za
3000. Innymi słowy: tak w domu, jak i w firmie zaczynasz wybierać następną
najlepszą alternatywę. Taka postawa wśród konsumentów daje agresywnym
markom produkującym „następne najlepsze rzeczy” możliwość wybicia się
i podebrania klientów wolniej reagującym konkurentom.
KULTURA WYPOŻYCZANIA. Pragnienia nie znikają, nawet w obliczu
niepewności na rynku. Wielka recesja z 2008 r., głównie dzięki internetowi,
dała początek wielu nowym firmom, które wykorzystują model tymczasowej
własności. Bag Borrow or Steal i Rent Me a Handbag to przykłady
firm, które zarabiają na wypożyczaniu torebek znanych projektantów, oferując
dostawę do domu. Rent the Runway pozwoliła kobietom z całego
świata nosić ubrania prosto z wybiegów. Zipcar, AutoShare i car2go uprościły
system wypożyczania samochodów, oferując możliwość wynajęcia pojazdu
na godziny. To cenna lekcja dla każdego myśliwego. Wielki Hertz początkowo
nie dostrzegł tego trendu, podczas gdy jego rywal, Avis, w 2013 r.
kupił Zipcar za 0,5 mld dolarów.
NOSTALGIA. Gdy wokół panuje smutek i minorowe nastroje, często poszukujemy
ucieczki w miłe wspomnienia. To trend, który wychodzi nawet
poza sam marketing, czego dowodem są takie nostalgiczne marki jak Nintendo
i Disney, które wpłynęły na modę, a także filmy czerpiące z historii
pamiętanych przez nas z dzieciństwa.
KRYZYSOWA MODA. Moda zmienia się z prędkością światła — to najlepszy
wczesny wskaźnik istotnych zmian gustów, preferencji i stylu. Kryzys
z 2008 r. oznaczał gwałtowny wzrost zainteresowania ubraniami w stylu vintage,
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
124
odzieżą używaną, ubraniami szytymi własnoręcznie, a także mniejszymi, niezależnymi
projektantami. Zara i H&M były pionierami „szybkiej mody”,
zapewniając ludziom modne ubrania — w stylu „wysokiej mody” — ale
w rozsądnych cenach. To właśnie ten trend ku „kryzysowej modzie” zapewnił
twórcy Zary Amancio Ortedze bogactwo oceniane na 70 mld dolarów.
Patrząc na to wszystko z perspektywy czasu, dostrzeżenie tych trendów
i okazji nie wydaje się trudne. „Powrót do kuchni” nie był może łatwy do
przewidzenia na podstawie wcześniejszych trendów i zmian w konsumpcji,
ale można było domyślić się czegoś takiego, jeśli tylko zastanowilibyśmy
się nad tym pokoleniem i połączyli to z rosnącą fascynacją kuchnią i gastronomią.
Przed erą internetu trudno było wyobrazić sobie powstanie
kultury wypożyczania. Ale dzisiaj, dzięki wielu technologiom opracowanym
z myślą o globalnej sieci, tymczasowe posiadanie jest rosnącym alternatywnym
modelem biznesowym w coraz większej liczbie branż.
Bez względu na to, czy pracujesz w dużej firmie, jesteś właścicielem
własnego przedsiębiorstwa, czy dopiero myślisz o założeniu interesu, warto
zwracać uwagę na cykliczne schematy. Z całą pewnością warto też spojrzeć
za siebie i zastanowić się nad tym, w jaki sposób trendy z przeszłości
mogą się powtórzyć we współczesnej formie.
„OKROPNA DZIEWCZYNA”
Sophia Amoruso była lubiącą modę 22-dwulatką, która nie mogła jakoś
wymyślić sposobu na życie. Mieszkała kątem u siostry swojej macochy i przez
chwilę rozważała pójście na studia, ale nie miała ochoty na zaciąganie kredytu
studenckiego. Wiedziała, że musi w jakiś sposób zarobić na życie, i miała
nadzieję, że szukając odpowiedniego zajęcia, trafi na swoją wielką szansę.
Jako zapalona użytkowniczka raczkującego wówczas serwisu MySpace,
Amoruso otrzymała kilka wiadomości od sprzedawców klasycznych ubrań
z eBaya, którym podobał się jej styl ubierania się. Zastanawiała się, czy sklep
na eBayu nie byłby dobrym rozwiązaniem jej problemów. Znalazła kilka
fajnych ciuchów w miejscowym sklepie Armii Zbawienia, wydała na nie 50
dolarów i wystawiła je w swoim nowym sklepie. Kobiety szybko doceniły
rzadką umiejętność Amoruso doboru strojów w stylu retro. Wyjątkowy gust
CYKLICZNOŚĆ
125
i pasja fotografowania połączyły się ze sobą. Amoruso miała świetne oko
— jedną z pierwszych znalezionych przez nią rzeczy była kurtka Chanel
w cenie 8 dolarów, którą szybko sprzedała za 1000. W wywiadzie, jaki niedawno
z nią przeprowadziłem, powiedziała mi, że stukrotna przebitka
przekonała ją, że rzeczywiście w tym biznesie jest szansa. „Czułam się, jakbym
wygrała na loterii”.
Na długo przed czasami kampanii hasztagowych i reklamowania linii
ubrań na Instagramie Amoruso zaczęła wykorzystywać swoje umiejętności
posługiwania się mediami społecznościowymi do przekierowywania potencjalnych
klientów do swojego sklepu na eBayu. Komentarze i opinie
pozostawiane na MySpace pozwalały jej analizować oczekiwania klientów,
mierząc reakcję na określone ubrania, modele i style. Jak sama mi powiedziała:
„Umieszczałam na blogu i w biuletynach posty o każdej nowej aukcji
i odpowiadałam na wszelkie komentarze, jakie ludzie zostawiali na mojej
stronie w serwisie MySpace”.
Amoruso świadomie rozwijała nowe strategie mediów społecznościowych,
które pozwoliłyby jej powiększyć grono osób śledzących jej konto.
Dzięki temu mogła zbierać bezcenne informacje na temat gustów i preferencji
swoich klientów, rozbudowując ofertę ubrań. W 2007 r. sprzedaż osią-
gnęła poziom 115 tys. dolarów, przynosząc 20 tys. dolarów zysku — co wystarczyło,
by Amoruso mogła zrezygnować z innej pracy i zamienić dom
ciotki na własne mieszkanie.
Kilku konkurentów, którzy także prowadzili sprzedaż za pośrednictwem
platformy eBay, próbowało podstawić jej nogę, zgłaszając wymyślane
nieprawidłowości w prowadzeniu przez nią sklepu. „Wydaje mi się, że
ludzie po prostu byli wkurzeni, że sprzedaję tak dużo — stwierdziła. —
Chodziło w tym wszystkim raczej o zwykłą zazdrość niż jakąkolwiek rzecz,
którą uczyniłam”. Te sytuacje uświadomiły jej jednak ograniczenia aukcji
internetowych: „eBay był wspaniałą platformą do uruchomienia biznesu, ale
było w tym wiele prowizoryczności — zauważyła. — Moi klienci byli najpierw
klientami eBaya, a dopiero potem moimi, i nie było żadnego sposobu, by
móc się z nimi komunikować poza platformą. Wiedziałam, że buduję markę,
i chciałam panować nad całym doświadczeniem od początku do końca”.
Dlatego też w czerwcu 2008 r. Amoruso uruchomiła własny sklep internetowy
NastyGal.com (zainspirowany albumem Betty Davis z 1975 r. i stylem
tej piosenkarki). Częściowo dzięki wyjątkowemu wyczuciu stylu i gustowi
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
126
właścicielki, a częściowo dzięki bazie klientów, którą z taką starannością
zbudowała, NastyGal.com natychmiast stał się hitem.
Jak dotąd sukces Amoruso był powiązany z cyklicznie powracającą modą
na retro. Jednak większość sprzedawców była wytrącona z równowagi kryzysem
gospodarczym, który wydawał się znacznie większą siłą. W 2008 r.
Amerykanie doświadczyli zapaści na rynku budowlanym oraz giełdzie, co
znacznie zmniejszyło ich zasoby finansowe i częściowo piętnowało dobra
luksusowe (im więcej miałeś na sobie „świecidełek”, tym gorzej o tobie myślano).
To dało początek silnym trendom, które już omówiłem: „kryzysowa
moda” — zainteresowanie ubraniami z poprzedniej epoki, a także „następna
najlepsza rzecz” — trend, w którym klienci unikają najdroższych
marek i poszukują tańszych alternatyw.
Amoruso trafiła na idealny moment: spadkom na rynkach finansowych
towarzyszył wzrost zainteresowania ciuchami w stylach retro i vintage.
Chociaż inni sprzedawcy ubrań ograniczali nakłady, chcąc przetrwać zawirowania
na rynku, biznes Amoruso działał znakomicie. Rozwinęła firmę,
sprawiając, że sklep Nasty Gal stał się liderem na rynku ubrań vintage.
Amoruso wypełniła lukę. W modnych dzielnicach San Francisco, Los
Angeles i Nowego Jorku znajdziemy dziesiątki sklepów z ubraniami w tym
stylu, ale w większości mniejszych miejscowości klienci mogą natknąć się
na coś oryginalnego jedynie w takich miejscach jak sklepy Armii Zbawienia.
Sklep internetowy Amoruso ze szczegółowymi zdjęciami produktów stanowił
wspaniałą alternatywę dla tysięcy młodych kobiet z klasy średniej
uginających się pod ciężarem kredytów.
Przez kolejne cztery lata klimat niepewności ekonomicznej pomógł
Nasty Gal stać się najszybciej rosnącym sklepem w całych Stanach Zjednoczonych.
Przychody wzrosły ze 115 tys. dolarów w 2007 r. (przed recesją)
do ok. 128 mln dolarów w 2012, przy niezwykle wysokiej marży handlowej
na poziomie 60%3
. W 2012 r. „Forbes” umieścił Amoruso na liście „wartych
obserwowania”, szacując wartość netto jej firmy na 250 mln dolarów4
.
3
 Victoria Barret, Nasty Gal’s Sophia Amoruso: Fashion’s New Phenom, „Forbes”, 28
czerwca 2012, http://www.forbes.com/sites/victoriabarret/2012/06/28/nasty-gals-sophiaamoruso-fashions-new-phenom.
4 Nir Zuk, Ones to Watch: Sophia Amoruso, „Forbes”, 11 września 2012, http://www.
forbes.com/special-report/2012/forbes-400/ones-to-watch/profiles/0917_ones-to-watch_sophiaamoruso.html.
CYKLICZNOŚĆ
127
Nieźle jak na 29-latkę, która zaczynała budowę swojego imperium od sklepu
na eBayu prowadzonego w piwnicy domu ciotki.
Amoruso rozszerzyła asortyment, wprowadzając nowe linie i style ubrań,
które także cechują wyjątkowość i rozsądne ceny. Udało jej się wyjść obronną
ręką z kilku problemów, jak np. wtedy, gdy na skutek pomyłki musiała
anulować 1000 zamówień. Jednak jeśli weźmiemy pod uwagę fakt, że jej firma
urosła tysiąckrotnie w ciągu zaledwie pięciu lat, to można powiedzieć,
że Amoruso miała dotychczas niezwykle prostą drogę.
Przykład ten uczy nas, że jeśli prawidłowo zdefiniujemy cykliczną okazję
i wykorzystamy ją, to możemy zacząć nawet od bardzo małej firmy i szybko
się rozwinąć. Dziś stworzenie prototypu pomysłu jest znacznie łatwiejsze
niż kiedykolwiek, łatwiej też można wejść z nim na rynek, sprzedając
go poprzez platformę eBay lub prosty sklep internetowy. Jeśli pomysł okaże
się naprawdę unikalny i opracowany na podstawie dogłębnych badań
rynkowych, to zapewne uda Ci się wykuć nową niszę i znaleźć się we właściwym
miejscu i czasie, gdy nadejdzie odpowiedni cykl rynkowy.
PONOWNE NARODZINY MARKI
Ponad półtora wieku temu pewien mężczyzna z długą brodą, Hiram Walker,
zrobił swój pierwszy samogon, który okazał się doskonały. Wiedział, że na
whisky może zbić majątek, i w 1858 r. wybudował gorzelnię po drugiej
stronie amerykańskiej granicy, w kanadyjskim Windsorze. Walker’s Club
Whisky szybko zdobyła popularność. Trunek był wyśmienity, a nazwa,
z marketingowego punktu widzenia, jeszcze lepsza. Walker dodał słowo club,
by wykorzystać popularne w XIX w. kluby dla dżentelmenów — ekskluzywne
salony ze ścianami wyłożonymi drewnem, w których spotykali się
dystyngowani panowie (nie mylić z dzisiejszymi „klubami dżentelmenów”
z neonem nad drzwiami i klientami nieco mniej wytwornymi). Opłacało
się, gdyż „klub” Walkera stał się ulubionym „klubem” tak w Kanadzie, jak
i w Stanach Zjednoczonych.
Kanadyjska gorzelnia wkrótce zdominowała amerykańską konkurencję,
która zareagowała, lobbując rząd amerykański i forsując przymus informowania
na etykiecie, skąd pochodzi dany trunek. Przyniosło to rezultat odwrotny
do zamierzonego. W 1889 r. Walker zmienił nazwę swojego alkoholu
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
128
na Canadian Club Whisky, dzięki czemu produkt zaczął być postrzegany
jako importowany towar luksusowy.
Gorzelnia pracowała na pełnych obrotach i w 1890 r. wyrosło wokół niej
całe miasteczko, nazwane później Walkerville. Hiram Walker miał pełną kontrolę
nad wszystkim, co się tam działo, od policji i straży pożarnej po kwestie
religijne. Zbudował nawet kościół, ale gdy pastor zaczął mówić o diable czają-
cym się w kieliszku, świątynia szybko została zamknięta. W latach obowiązywania
prohibicji — na długo po śmierci Walkera w 1899 r. — u sterów firmy
stali jego synowie. Popularność marki Canadian Club przeszła najśmielsze marzenia,
stając się ulubionym przedmiotem kontrabandy Ala Capone’a i innych,
którzy zarobili miliony na przemycie whisky do Stanów Zjednoczonych.
Ta przewaga utrzymywała się przez kolejne pokolenia. Po zniesieniu
prohibicji Canadian Club pozostawała ulubioną marką Amerykanów przez
kilka dziesięcioleci — szczególnie w latach 60. XX w., kiedy to była najpopularniejszym
alkoholem wśród nowojorczyków, którzy mogli oglądać
świecące logo tej marki na Times Square. Podobnie jednak jak wiele firm,
które oglądają się na swoją wspaniałą przeszłość, w końcu i Canadian Club
straciła swój powab i blask. Między okresem szczytowym, przypadającym
na lata 60. ubiegłego wieku, a rokiem 2005, sprzedaż spadła blisko o 50%.
W 2005 r. markę przejęła firma Fortune Brands (później Beam Inc.), która
zastosowała typową strategię, próbując ożywić Canadian Club poprzez
czerpanie z jej barwnej i bogatej historii.
Z cienia wyłożonej dębem sali posiedzeń wyłania się mężczyzna w typie
macho, z wąsami, który mówi wprost do kamery. W dłoni ma szklaneczkę
jakiegoś trunku, na twarzy szelmowski uśmiech. Przechadza się swobodnie
po rezydencji z XIX w. „Gdy Amerykanie wpadli na ten okropny pomysł
pod nazwą prohibicja, Kanada wyciągnęła pomocną dłoń. Canadian Club
była najczęściej sprzedawanym nielegalnie alkoholem i jeśli jest jakaś rzecz,
która smakuje lepiej niż whisky, to jest to przeszmuglowana whisky”. Po tym
stwierdzeniu pada wyjaśnienie: „Jestem prezesem Canadian Club. Witajcie”.
To przykuwające uwagę wideo jest oczywiście reklamą, a fikcyjny „prezes
Canadian Club”, którego specjaliści od marketingu w Jim Beam nazwali
niezłym sukinsynem, wkrótce stał się symbolem traktowanej z przymrużeniem
oka kampanii w stylu retro.
W ponownych narodzinach marki Canadian Club pomogła także popularność
serialu Mad Men, w którym autorytarny dyrektor kreatywny
CYKLICZNOŚĆ
129
Donald Draper zdaje się traktować Canadian Club jako niezbędne mu do
funkcjonowania paliwo, a także serialu HBO Zakazane imperium, w którym
przedstawiono proceder szmuglowania Canadian Club do Stanów Zjednoczonych.
Niektóre sceny są bardzo dynamiczne. W jednym z odcinków
serialu Mad Men Draper chwyta butelkę Canadian Club, odwraca się do
sekretarki i warkliwym głosem pyta: „Dlaczego to jest puste?”.
Mad Men nie miał formalnej umowy na lokowanie produktu gorzelni,
ale gdy serial okazał się popularny, dział marketingowy producenta whisky
zaczął jeszcze mocniej podkreślać tradycje i przeszłość Canadian Club.
Celem było zostać drugim wyborem napoju alkoholowego dla młodych męż-
czyzn, tak by sięgali po niego wtedy, gdy piwo już im nie wystarczy. Jedna
z reklam, umieszczana często w męskich toaletach, przedstawia przystojnego
mężczyznę siedzącego na fotelu w pomieszczeniu utrzymanym w stylu retro,
ze ścianami wyłożonymi drewnem. Mężczyzna ma na kolanach piękną
kobietę, a w dłoni trzyma szklaneczkę whisky Canadian Club. Całości dopełnia
wyróżnione stwierdzenie: „Twoja matka nie była pierwszą miłością
twojego ojca”. Dalej następuje wyjaśnienie. Tekst reklamy mówi, że Twój
ojciec pijał tylko szlachetne trunki. Wychodził wieczorami i zaliczał po dwa
„numerki” jednej nocy. Pił koktajle, ale były to koktajle na bazie whisky.
Ostatnie zdanie brzmi: „Cholernie dobrze, że twój ojciec to pił”
5
. Reklama
wykorzystywała modę na retro, gloryfikując zachowanie, które w tamtej
złotej epoce było tematem tabu. Dzięki inteligentnej reklamie przywołującej
lata 60. ubiegłego wieku oraz klasycznej butelce Canadian Club była pozycjonowana
jako idealny wybór trunku dla tych wszystkich, którzy chcieli
przywołać ducha męskości sprzed lat.
Wskrzeszając swoją przeszłość, Canadian Club oznaczała drugie życie
podupadającej marki. W 2012 r. sprzedaż whisky Reserve skoczyła o 23%,
podczas gdy sprzedaż Sherry Cask uległa podwojeniu6
. Wniosek z całej tej
5
 Canadian Club, Canadian Club Whisky Looking for the Next Big Star for ‘Damn
Right Your Dad Drank It’ Campaign: Could It Be You?, Marketwire.com, marzec
2009, http://www.marketwired.com/press-release/canadian-clubr-whisky-looking-next-bigstar-damn-right-your-dad-drank-it-campaign-could-nyse-fo-1234739.htm.
6
 Susan Krashinsky, Canadian Club on the Rocks? Far From It, Thanks to Mad Men,
„Globe and Mail”, 19 kwietnia 2012, http://www.theglobeandmail.com/report-onbusiness/industry-news/marketing/canadian-club-on-the-rocks-far-from-it-thanks-to-madmen/article4105659.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
130
historii jest następujący: większość firm działających na rynku przez dłuż-
szy czas może czerpać korzyści ze swoich bogatych tradycji. Ludzie dają się
uwieść interesującej historii i jeśli uda Ci się wskazać odpowiednie wątki,
możesz rozbudzić w nich silne przywiązanie do Twojej marki.
Ogromną zaletą cykliczności jest przewidywalność. Możesz krzywić się
na ten jaskrawy sweter modny dziesięć lat temu lub garnitur wiszący z tyłu
szafy, który jest szyderstwem Twojego wyczucia stylu, ale nie zaprzeczysz,
że moda co jakiś czas zatacza krąg i powraca. Wiele marek i wielu przedsię-
biorców próbuje chaotycznie „załapać się” na kolejną falę, ale są też tacy,
którzy robią to świadomie i po mistrzowsku.
Inną istotną zaletą cykliczności trendów jest fakt, że nie musisz dostrzec
nowej fali jako pierwszy — wystarczy, że będziesz działał szybko i sprawnie.
Canadian Club nie była pierwszą firmą, która zwietrzyła swoją szansę w przywołaniu
wspomnień i stylu retro. W gruncie rzeczy okazja przyszła do niej
sama, gdy producenci serialu Mad Men umieścili w nim whisky. Ważne jednak,
że gdy ta okazja się pojawiła, Canadian Club szybko ją pochwyciła.
WSZYSTKO, CO STARE, ZNÓW JEST NOWE
Ten rozdział zaczął się od serialu Mad Men i na nim też się zakończy — tak
jak żółw skórzasty powraca do miejsca, z którego wyruszył, zataczając pełny
krąg. Mad Men nie tylko pomógł marce Canadian Club uporać się z kryzysem
„wieku średniego”. Nostalgia za latami 60., którą serial wprowadził do
kultury masowej, zapewniła wiele szans przeróżnym firmom. Liczni producenci
samochodów chętnie łączyli swoje reklamy z filmem, a marka Banana
Republic należąca do firmy Gap w 2013 r. wypuściła całą kolekcję nawiązującą
do filmu. Popularność serialu oznaczała prawdziwe szaleństwo
i ogromny popyt na produkty, imprezy i wzory związane z latami 60.
Chciałbym zamknąć ten rozdział słowami z serialu wypowiedzianymi
przez głównego bohatera Mad Mena, Donalda Drapera: „Po grecku nostalgia
to dosłownie »ból ze starej rany«. To nagłe ukłucie w twoim sercu, potęż-
niejsze od samej pamięci”. Po tej uwadze Draper kontynuuje swoją prezentację,
przedstawiając dyrektorom Kodaka głębszy sens ich nowego wynalazku
— urządzenia do projekcji slajdów. Powoli wyświetlając slajdy ze zdjęciami
jego własnej rodziny z przeszłości, z lat, kiedy byli szczęśliwi, mówi:
CYKLICZNOŚĆ
131
„To urządzenie nie jest statkiem kosmicznym, to wehikuł czasu. Porusza się
do tyłu i do przodu. Zabiera nas w miejsca, do których bardzo pragniemy
powrócić. To nie nazywa się koło, to nazywa się karuzela. To pozwala nam
podróżować w sposób, w jaki podróżuje dziecko — w kółko i w kółko, i z powrotem
do domu, do miejsca, w którym jesteśmy kochani”. Taka właśnie
jest moc cyklicznych trendów.
FORMY CYKLICZNOŚCI
RETRO. Wszechobecna fotografia cyfrowa zalała media społecznościowe
falą niemal identycznych zdjęć przedstawiających codzienne przedmioty,
znajomych i wydarzenia. Aby przywołać artystycznego ducha minionych
lat, zespół 12 programistów utworzył Instagram — aplikację mediów społecznościowych,
która upodabnia zdjęcia do starych, niedoskonałych zdjęć
z początków fotografii. Po dwóch latach zespół sprzedał firmę Facebookowi
za ponad 1 mld dolarów.
NOSTALGIA. Podczas gdy trend retro ożywia okresy z przeszłości, której
być może nie byliśmy częścią, nostalgia opiera się na naszych osobistych
wspomnieniach. W filmie Toy Story główne role powierzono zabawkom,
skutecznie ożywiając kilka zapomnianych już marek z przeszłości pokolenia
wyżu demograficznego po II wojnie światowej.
POKOLENIOWOŚĆ. Dezodorant Old Spice poniósł przed laty klęskę,
gdyż właściciele marki nie zrozumieli, że ludzie z pokolenia wyżu demograficznego
nie uważają się za osoby, których dotyka upływ czasu. Koncern
P&G już miał całkowicie zrezygnować z tego produktu, ale postanowił
przygotować ostatnią kampanię reklamową z prawdziwym macho, Isaiahem
Mustafą, który wcielił się w rolę „mężczyzny, którym twój mężczyzna
mógłby pachnieć”. Reklama, skierowana zarówno do użytkowników sprzed
lat, jak i do młodszego pokolenia, okazała się prawdziwym sukcesem. Obejrzało
ją aż 20 mln osób i to ona (a także kilka jej sequeli) tchnęła nowe życie
w markę, przynosząc czterokrotny wzrost sprzedaży.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
132
CYKLICZNOŚĆ GOSPODARCZA. W 1929 r., zaledwie trzy miesiące po
załamaniu giełdy, Henry Luce rozpoczął sprzedaż magazynu „Fortune”.
Kosztował on wówczas astronomiczną kwotę jednego dolara, co sprawiało,
że każdy egzemplarz magazynu wart był tyle, ile wełniany sweter. Pomimo
tak wysokiej ceny pod koniec lat 30. „Fortune” miał już 0,5 mln prenumeratorów
i zgarniał 7 mln dolarów zysku rocznie, co było niezwykłym osią-
gnięciem dla każdego drogiego produktu w czasach wielkiego kryzysu.
Początkowo wydaje się to sprzeczne z logiką, ale tajemnica sukcesu kryła się
w tym, iż Luce rozumiał, że cykle ekonomiczne tworzą nowe, nieoczywiste
potrzeby. Innymi słowy: sprzedawał dogłębne raporty finansowe, które są
szczególnie przydatne właśnie w czasie kryzysu. Ekonomiczne cykle zawsze
tworzą nowe potrzeby klientów, często na pozór sprzeczne z tym, co podpowiada
nam intuicja. Tak właśnie stało się w latach 30. — inwestorzy pragnęli
zrozumieć korporacyjną Amerykę: to, jak legła w gruzach, oraz w jaki
sposób, gdzie i kiedy może się podnieść z upadku.
CYKLICZNOŚĆ SEZONOWA. Od lat 70. ubiegłego wieku sprzedawcy
stopniowo wydłużają czas pracy swoich sklepów w czarny piątek, dzień po
Święcie Dziękczynienia, aż stał się on najważniejszym dniem handlu detalicznego.
Jednak dopiero w 2011 r. wpadli na pomysł otwierania sklepu punktualnie
o północy z czwartku na piątek. To był ruch, na czele którego stały
największe sieci: Target, Best Buy, Kohl’s i Macy’s. Z perspektywy czasu
trudno zrozumieć, dlaczego wymyślenie tego i wykorzystanie nadarzającej
się szansy zajęło im tak długo. Już w kolejnym roku Walmart rozszerzył
okres wyprzedaży, zaczynając ją wcześniej w tym świątecznym tygodniu.
PODSUMOWANIE: CYKLICZNOŚĆ
W całej historii kolejne cykle gospodarcze otwierały przed ludźmi nowe
szanse. Jednak tak samo jak trudno nam zobaczyć wyraźne schematy w naszych
relacjach i wyborach życiowych, tak i przy wzlotach i upadkach całej
gospodarki z reguły nie dostrzegamy niczego więcej ponad oczywiste trendy
będące ich bezpośrednim następstwem. Kolejne schematy pojawiają się
stopniowo, w miarę rozwoju wydarzeń. Whisky, świecidełka, ubrania, samochody,
rowery i artykuły spożywcze to tylko kilka przykładów produktów,
CYKLICZNOŚĆ
133
które firmy o dłuższej tradycji zdołały ponownie przywołać do życia, wykorzystując
zjawisko cykliczności, zapożyczając wizerunek i hasła z przeszłości
i czerpiąc zyski ze wspomnień i z nostalgii swoich klientów.
WNIOSKI
1. Oczekuj powtórzenia trendu. Wiele osób ma problem z dostosowaniem
się do cyklu, ale jeśli od początku oczekujesz, że coś może nastąpić
ponownie, to jesteś w stanie otworzyć swój umysł i zauważyć sygnały,
które świadczą o zbliżającej się szansie.
2. Działaj szybko. Cykliczne szanse są z zasady ulotne. Aby wygrać, musisz
działać szybko, gdy tylko wyczujesz otwierającą się przed Tobą szansę,
tak jak zrobił to Shu Uemura, który zbudował prototyp rzęs z brylantami
w ciągu jednego dnia, a następnie szybko wykorzystał reklamę, by
uzyskać przebojowy produkt.
3. Przygotuj się na nieuchronną ewolucję. Łatwo jest płynąć w zgodzie
z prądem i realizować szczegółowo zaplanowany scenariusz, ciesząc się
komfortem, jaki zapewnia status quo, ale przygotowywanie się na to, co
być może czeka nas za chwilę, może dać nam sporą przewagę.
4. Patrz dalej niż inni. Z reguły przyglądamy się tylko bezpośrednim konsekwencjom
różnych wydarzeń, np. spadkowi lub wzrostowi wartości
akcji. Jednak poważne zawirowania na rynku tworzą efekt kaskadowy.
W miarę rozwoju wydarzeń związanych z danym cyklem ekonomicznym
stopniowo ujawnia się wiele mniejszych okazji. Musisz być tam, gdzie
za chwilę pojawi się nowa szansa, a nie tu, gdzie jesteś teraz. Podobnie jak
Sophia Amoruso, która szperając w wystawionym przez Armię Zbawienia
koszu z zakurzonymi ubraniami, znalazła klasyczną kurtkę Chanel,
tak i Ty musisz ciągle polować na te najsubtelniejsze z okazji.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
134
Rozdział 8
ZMIANA KIERUNKU
ZMIANA KIERUNKU: sztuka przekierowywania siły trendu, zachowania
lub potrzeby zamiast walki. Obejmuje: przeorientowanie, zmianę
priorytetu, racjonalizację, odwrócenie i grywalizację.
miana kierunku obejmuje takie przekształcenie produktu, usługi lub
treści reklamowej, by odnieść korzyść. Przypomnij sobie reklamę firmy
Avis, która wykorzystała swoją bolesną sytuację, wynikającą z wieloletniego
bycia numerem dwa wśród firm wypożyczających samochody, przekształcając
ją w jedno z najbardziej skutecznych haseł w historii reklamy:
„Staramy się bardziej (gdy nie jest się największym, to właśnie trzeba robić)”.
Politycy od dawna praktykują takie subtelne zmiany kierunku, przedstawiając
fakty w innym świetle: biorą jakiś kontrowersyjny temat i pokazują
go tak, by móc go wykorzystać na własny użytek w kampanii. Niedawno
Volkswagen ogłosił konkurs pod nazwą The Fun Theory, zachęcając uczestników
do rozwiązywania codziennych problemów w „zabawowej” konwencji,
która zmieniała typowy punkt widzenia. Moim ulubionym przykładem jest
praca Kevina Richardsona, której celem była zmiana nawyków za kierownicą.
Zastanówmy się nad kwestią nadmiernej prędkości i naszym sposobem
postrzegania policji. Chociaż w zasadzie policja ma za zadanie służyć społeczności
i chronić ludzi, to jednak rzadko kiedy patrzymy na to w ten sposób.
Przykładowo: wielu kierowców ma negatywny stosunek do patroli
policyjnych. Powód jest prosty — boimy się, że każdy dostrzeżony przez
nas radiowóz może oznaczać, iż za chwilę otrzymamy mandat. Takie podejście
sprawia, że często traktujemy policję jako wroga.
Z
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
136
Richardson zaproponował rozwiązanie tego problemu w postaci „fotoradarowej
loterii”. Na zatłoczonej ulicy w Sztokholmie zainstalowano fotoradar,
który w ciągu trzech dni wykonał 24 857 zdjęć. Richardson tak wyjaśnił
swój pomysł: „Fotoradar robi zdjęcia wszystkim samochodom. Osoby,
które przekraczają prędkość, otrzymują mandat i te pieniądze idą do wspólnej
puli. Jeśli jednak przestrzegasz przepisów, to otrzymujesz los na loterii
i możesz wygrać nieco z tych pieniędzy”1
. Efektem był spadek liczby zarejestrowanych
wykroczeń o 22%.
Inny eksperyment w ramach akcji The Fun Theory polegał na przekonaniu
ludzi, by zaczęli chodzić schodami zamiast korzystać ze schodów
ruchomych. Miała ich do tego zachęcić muzyka i dobra zabawa. Pomysłodawcy
zmienili schody w wirtualny fortepian (à la Tom Hanks w filmie
Duży) i zdołali nakłonić ogromną liczbę osób do zmiany zachowania. Gdy
wcześniej ze schodów korzystali nieliczni, teraz zrobił się na nich tłok.
Młodzi i starzy tańczyli, biegając w górę i w dół, spontanicznie bawiąc się
tym pomysłem. Rezultat to 66-procentowy wzrost liczby osób, które wybierały
tradycyjne schody.
Następnie ta sama grupa przeprowadziła eksperyment, którego celem
była walka ze śmieciami na ulicach. W większości krajów śmiecenie jest karane
mandatem, ale skuteczność tego rozwiązania jest niewielka. Zaczęto
więc zastanawiać się, czy nie dałoby się nakłonić więcej osób do wyrzucania
śmieci, czyniąc z tego przyjemną i zabawną czynność. W tym celu w Sztokholmie
zainstalowali urządzenie, które odtwarzało różne efekty dźwiękowe,
gdy ktoś wrzucił coś do śmietnika. Wyobraź sobie osobę, która w pośpiechu
mija śmietnik i wrzuca do niego jakiś śmieć. Nagle rozlegają się dźwięki
— świsty, szumy, piski i chlupoty — rodem z gry wideo. Matki z wózkami
i dzieci zaczęli zbierać się wokół magicznego pojemnika, wrzucając tam
wszystkie śmieci, jakie tylko mogli znaleźć. W ciągu jednego dnia do śmietnika
trafiło 71 kg odpadów — 41 kg więcej niż zwykle.
Wszystkie te eksperymenty dowodzą, jak wiele różnych przyzwyczajeń
lub typowych sytuacji można zmienić — przekierować — poprzez nowatorskie
podejście. Najważniejsze w tym wszystkim jest uznanie, że stare
sposoby można zmienić. Nie da się ich zwalczyć siłą, ale można przekierować
impet na swoją korzyść.

1
 Kevin Richardson, The Speed Camera Lottery, The Fun Theory, 12 listopada 2010,
http://www.thefuntheory.com/speed-camera-lottery-0.
ZMIANA KIERUNKU
137
KONKURS SIKANIA, PIWO I SIŁA INTELIGENTNEGO PRZEKIEROWANIA
Jak powstrzymać mężczyzn przed popełnieniem jeszcze bardziej obrzydliwej
formy zanieczyszczania miasta, a mianowicie przed sikaniem na ulice?
Może się wydawać, że to zadanie wykracza poza ramy zainteresowania książki
biznesowej, ale jak się okazuje, Waternet, firma wodociągowa z Amsterdamu,
znalazła rozwiązanie tego problemu właśnie poprzez zmianę kierunku.
Co roku Holendrzy, świętując urodziny królowej, nakładają stroje w ulubionym,
pomarańczowym kolorze i bawią się na ulicach, gdzie przez 24 godziny
oddają się pijaństwu. To takie Mardi Gras dla Holendrów, z tym że
ulice pełne są nie tylko patriotyzmu, ale także strumyków żółtego płynu.
Mężczyźni bezwstydnie oddają mocz prosto na bruk i do kanałów. Nazywają
to pissen gehen i nie trzeba znać holenderskiego, by zrozumieć znaczenie
tych słów. Jak powiedział pracownik Waternetu: „W Dniu Królowej wiele
osób nie potrafi odróżnić toalety od kanału”2
.
Postaw się więc w sytuacji szefów firmy Waternet. Dla nich te spienione
strumienie były nie tylko odrażające, lecz stanowiły także realne zagrożenie
dla środowiska i zdrowia ludności. Obliczono, że w ciągu jednego tylko
Dnia Królowej do kanałów trafiało 11 500 l moczu. Sytuacja była tym gorsza,
że kanały są także źródłem wody pitnej dla miasta.
W jaki więc sposób zmienić kierunek tego „strumienia”? Przy milionie
osób bawiących się w całym mieście trudno byłoby powstrzymać to niewłaściwe
zachowanie. Mandaty wywołałyby jedynie niezadowolenie. Pissen
gehen stało się zwyczajem, swoistą formą celebrowania kontrkultury.
Zamiast ogłosić koniec pissen gehen, Waternet postanowiła zmienić zachowanie
ludzi, przekierowując je w wybraną przez siebie stronę. Firma
przyjęła do wiadomości fakt, że pijani ludzie wykazują się postawami buntowniczymi
i że nie ma sensu z tym walczyć. Lepiej jest znaleźć jakiś sposób,
który pozwoliłby wykorzystać tę buntowniczą energię na coś innego.
Wspólnie z agencją reklamową Achtung Waternet opracowała Potje Pissen,
interaktywny pisuar, będący formą gry wideo na świeżym powietrzu. Coś
jak zabawa z pistoletami na wodę, tyle że bez pistoletów. Gracze potrzebowali
jedynie pełnego pęcherza i dobrej celności.

2 ACHTUNG! for Waternet on Queensday 2012 Advertising Campaign, 9 maja 2012,
http://youtu.be/wvOh6fvIQPc.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
138
Nazwę tego systemu można przetłumaczyć jako „odlej się”. Promocyjne
wideo przygotowane przez firmę Achtung żartobliwie wyjaśniało całą
koncepcję: „Aby skłonić mężczyzn do sikania we właściwym miejscu, stworzyliśmy
system, który nagradza każdą kroplę”
3
.
Ludzie szybko załapali, o co w tym chodzi, i zaczęły się wielkie zawody
(w których udział wzięło nawet kilka kobiet). Waternet ustanowiła nagrodę
— Wielki Mistrz Sikania miał zostać zwolniony przez rok z obowiązku
opłacania rachunków za wodę i ścieki. Jeśli weźmiemy pod uwagę, kto stanowił
docelową grupę odbiorców (młodzi pijani mężczyźni), nietrudno zrozumieć,
dlaczego ta gra cieszyła się aż takim powodzeniem. Waternet przekierowała
niewłaściwe zachowanie, przekształcając je w pożądane za pomocą
zabawnego konkursu.
To był olbrzymi sukces. Gra ochroniła kanały, zmieniając zachowanie
ludzi, a także wizerunek firmy — dotychczas mało kto kojarzył miejskie
wodociągi z zabawą i kreatywnością. Dzięki temu, że Waternet potraktowała
samą siebie z przymrużeniem oka, wydawała się odtąd bliższa i przyjaźniejsza
społeczeństwu. Takie skojarzenie pomogło firmie w skutecznym
przekazie swojego zasadniczego komunikatu, który miał długofalowy wpływ
na zachowanie ludzi. Waternet nie walczyła ze złą tradycją, lecz czyniąc ją
jeszcze bardziej zabawną, osiągnęła zamierzony cel.
Ten przykład może wydawać się nietypowy, ale jest dla nas bardzo
istotny. Poradzenie sobie z ogromnym niezdyscyplinowanym tłumem ludzi
wymaga prawdziwej zmiany sposobu myślenia, która jest niezbędna,
jeśli chcemy zmienić kierunek działań. Końcowy wniosek jest następujący:
nie da się wygrać z przeważającą siłą, ale zawsze można wykorzystać ją na
swoją korzyść, zmieniając nieco jej kierunek działania.
KRÓLEWSKIE ZIEMNIAKI, RÓŻOWA MAŹ
I DOBRE WYKORZYSTANIE MEDIÓW SPOŁECZNOŚCIOWYCH
Fryderyk II był niezwykle kreatywnym innowatorem, który pragnął zmienić
świat. Miał dwie prawdziwe miłości: muzykę i kulturę, ale jego ojciec
wymagał przede wszystkim poświęcenia się sprawom rodzinnym. Fryderyk
3 Achtung! for Waternet on Queensday 2012, film promocyjny, https://www.youtube.com/
watch?v=5_Dmuf1Mtuw.
ZMIANA KIERUNKU
139
zbuntował się i spróbował ucieczki, jednak został złapany, odstawiony do
domu i zmuszony do zajęcia się rodzinnym biznesem. Pierwsza lekcja życiowa
Fryderyka była więc następująca: nie można uciec za daleko, gdy
twój ojciec jest królem Prus.
Fryderyk II, który później za zdolności przywódcze na polu bitwy
otrzymał przydomek Wielkiego, w końcu przejął tron po ojcu. Będąc jednym
z pierwszych „poszukiwaczy trendów”, przemierzał świat, wypatrując
interesujących innowacji. Jak sam zauważył: „Największą i najwyższą
przyjemnością, jaką mamy na tym świecie, jest odkrywanie nowych prawd,
a kolejną jest odrzucanie starych uprzedzeń”
4
. Jego uwagę przyciągnęło
niezwykłe warzywo z Ameryki Południowej: ziemniak. Fryderyk dostrzegł
w nim potencjał i wprowadził uprawę ziemniaka do Prus. Problem w tym,
iż nie mógł przekonać ludzi, że warto spożywać to brązowe, niekształtne
i twarde warzywo.
Postanowił więc zastosować inną taktykę: obowiązek jedzenia ziemniaków.
Tak, prawo nakazywało, aby wszyscy jego poddani jadali to warzywo.
Jednak gdy w 1774 r. wprowadził obowiązek hodowania ziemniaków
— z myślą o tym, by uchronić swój lud przed klęską głodu —
mieszkańcy miasta Kolberg (dzisiejszego Kołobrzegu) odpowiedzieli:
„To coś nie ma ani zapachu, ani smaku, nawet psy tego nie jedzą, więc jaki
będzie z nich pożytek dla nas?”5
. Tak jak dzieci, którym każe się jeść warzywa,
sprzeciwiali się jedzeniu czegoś, co im nie smakowało.
W końcu Fryderyk II publicznie przyznał się do niepowodzenia. Ustanowił,
że odtąd ziemniaki stają się warzywami królewskimi i mogą je jeść
jedynie członkowie rodziny panującej. Z dnia na dzień warzywo stało się
zakazane. Mogło być hodowane wyłącznie w ogrodach królewskich i było
strzeżone, choć w sposób celowo mało skuteczny.
Fryderyk II doskonale zdawał sobie sprawę z tego, że tym sposobem
wywoła w poddanych pragnienie posmakowania zakazanego owocu. Król
sięgnął więc po sztuczkę psychologiczną (podobnie jak wiele lat później
zrobił Red Bull, umieszczając na etykietach ostrzeżenia). Wkrótce już chyba
wszyscy kradli, sadzili, hodowali i jedli pruskie ziemniaki. Jakimś cudem
nikt jednak nie został za to ukarany. Król w końcu osiągnął to, o co mu

4 Orissa Review, Home Department, Government of Orissa, 1890.
5 Discovery: A Monthly Journal of Popular Knowledge, 1949, s. 311.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
140
chodziło, i ziemniaki stały się przebojem. Wniosek: rozumiejąc buntownicze
nastroje wśród swoich poddanych, Fryderyk II zrewolucjonizował pruski
łańcuch pokarmowy.
A teraz przenieśmy się szybko 300 lat do przodu. Ziemniaki Fryderyka II
stanowią podstawę menu restauracji McDonald. Jednak ten w równym stopniu
kochany co nienawidzony gigant stał się ofiarą krytyki i niepokojących
plotek ze strony swoich klientów, którzy pytali: „Zastanawiałeś się kiedyś,
dlaczego frytki z McDonalda nigdy się nie psują?” albo: „W jaki sposób
zmieniają tę różową maź w kurczakowe McNuggetsy?” lub: „Czy to jest
prawdziwa wołowina, czy raczej marka o nazwie 100 procent wołowiny?”.
W czasach mediów społecznościowych walka z takimi plotkami stała się
niezwykle ważna dla każdej firmy. Podobnie jak w przypadku Fryderyka
Wielkiego, McDonald nie osiągnąłby niczego, próbując stłumić negatywne
komentarze. Nie, właściwą strategią było chwycenie byka za rogi i przedstawienie
zalet jedzenia w tej sieci w jakiś niekonwencjonalny sposób. W 2012 r.
firma zabrała głos, sponsorując ogromną kampanię na Twitterze #McDStories
w nadziei, że ludzie zaczną dzielić się zabawnymi i nostalgicznymi wspomnieniami
związanymi z marką, co miało w założeniu stanowić jej promocję.
Rezultaty były jednak zupełnie inne od oczekiwanych.
Wystarczyła godzina, by tysiące ludzi umieściły mocno niepochlebne
wpisy: „Zjadłem McFisha i godzinę później zwymiotowałem”, „W moim
Big Macu znalazłam paznokieć”, „Czułem w powietrzu cukrzycę typu 2
i zwróciłem”. Media tradycyjne tylko dolały oliwy do ognia. Najgorsze tweety
generowały miliony komentarzy w dziesiątkach gazet. Magazyn „Forbes”
podsumował całą tę marketingową katastrofę w artykule zatytułowanym
From Hashtag to Bashtag (Od hasztagu do miazgi).
Zarówno Fryderyk Wielki, jak i McDonald nauczyli się, że istnieje
ogromna różnica między nieautentycznym komunikatem na temat produktu
a subtelnymi krokami, które kształtują percepcję odbiorcy. McDonald
zrozumiał znaczenie megatrendu, jakim są media społecznościowe, ale nie
zwrócił uwagi na konwergencję kilku innych konkurencyjnych trendów,
jak choćby przeciwstawiania się dużym markom oraz poszukiwania autentyczności
w przekazie korporacji.
Niezrażeni początkową porażką ludzie z McDonalda wrócili z wymyśloną
przez praktykanta kampanią o nazwie Nasze produkty, twoje pytania, która
w idealny sposób łączyła transparentność z pokorą. Menedżerowie firmy
ZMIANA KIERUNKU
141
obiecywali — w filmach wideo i reklamach drukowanych — że odpowiedzą
na „każde pytanie, które nie będzie zawierało w sobie przekleństwa”.
Wielu klientów zadało pytanie, nad którym ja sam często się zastanawiałem:
„Dlaczego burgery nigdy nie wyglądają w rzeczywistości tak samo
jak na zdjęciach?”. Dyrektor ds. marketingu umieściła w serwisie YouTube
odpowiedź. Nagrała samą siebie, jak kupuje kanapkę, a następnie przedstawia
wszystkie kroki, które musi przejść produkt, by jego zdjęcie mogło
trafić na billboard. To zaskakująco szczere nagranie wygenerowało 8 mln
komentarzy, pozytywnych recenzji, zwiększyło poziom lojalności wobec
marki i rozpoczęło całą serię autentycznych nagrań pokazujących pracę
i jedzenie w McDonaldzie.
Media społecznościowe utworzyły nową przestrzeń, w której psychologia
i możliwości przedstawiania faktów w nowym świetle stały się o wiele
ważniejszymi narzędziami niż kiedykolwiek wcześniej. Gdy Twój produkt
spotyka się z wrogim przyjęciem lub plotkami, dobrze przemyślana komunikacja
może zmienić punkt widzenia klientów i postawić ten produkt
w bardziej pozytywnym świetle.
Potencjał wirusowości produktu lub pomysłu, czyli szanse na to, że
stanie się on publiczny, zmienia wszystko. Gdyby McDonald prywatnie
odpowiadał na każde pytanie, być może zdołałby zmienić poglądy kilku
osób, ale nie miałoby to żadnego wpływu na ogólną percepcję marki. Dzięki
przemyślanym filmom wideo, ukazującym twarze i osobowości pracują-
cych tam ludzi, firma zapewniła szerokiemu odbiorcy formę rozrywki —
miliony osób obejrzały filmy i zmieniły swój stosunek do McDonalda i jego
produktów.
PRODUKCJA PRAGNIEŃ
Masz moc, która pozwala zmieniać rzeczywistość.
Od ponad pół wieku dajemy się zahipnotyzować urokowi pierścionków
z brylantem, wydając dosłownie dziesiątki miliardów dolarów na te
błyszczące okruchy skały. Jednak z punktu widzenia czysto finansowego
brylanty kupowane w sklepie nie mają wartości i nie są dobrą inwestycją.
Brylantowa biżuteria jest pod tym względem jak wino, którego cena w restauracji
rośnie trzykrotnie. Gdy tylko nabywczyni pierścionka z brylantem
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
142
przekroczy próg salonu jubilerskiego, jej nowy lśniący skarb traci aż 65%
swojej wartości. Jeszcze bardziej zaskakujące jest to, że brylanty nie zawsze
były najlepszym przyjacielem dziewczyny. Przed 1938 r. nie było zwyczaju
wręczania pierścionków zaręczynowych, a samych diamentów nie uważano
za rzadkie kamienie.
Obecnie przemysł diamentowy jest w szczycie swojego rozwoju i wielu
graczy na tym rynku sprzedaje niszowe produkty (przykład dywergencji),
takie jak diamenty z terenów nieobjętych konfliktami zbrojnymi czy też
diamenty z laserowym grawerunkiem. Brylanty wzbudziły moje zaciekawienie
dopiero kilka lat temu, gdy wygłaszałem wykład dla osób z branży.
Przeprowadziłem wtedy bardzo interesujące rozmowy z handlarzami i dyrektorami
firm zajmujących się wydobywaniem i przetwarzaniem diamentów,
i to one skłoniły mnie do zainteresowania się historią tego ulubionego
kamienia Ameryki.
Co ciekawe, w przeciwieństwie do metali szlachetnych, które można
przetopić i sprzedać za tyle, ile są same w sobie warte, diamenty to w gruncie
rzeczy tylko ekstremalna odmiana węgla, pierwiastka, który jest powszechny
we wszechświecie. Autentyczne, certyfikowane diamenty można wytworzyć
poprzez zastosowanie potężnego ciśnienia lub materiałów wybuchowych.
Można je także uzyskać w procesie laboratoryjnym zwanym CVD (ang.
Chemical Vapor Deposition). Ten skomplikowany proces pozwala na pozyskanie
idealnego diamentu, znacznie lepszego pod względem strukturalnym
od diamentów wydobywanych w kopalniach.
Skoro diamenty nigdy nie były rzadkimi kamieniami, a obecnie można
wytworzyć ich bardziej perfekcyjne formy w laboratorium, jak to możliwe,
że właśnie one stały się symbolem prawdziwej miłości? Wyjaśnienie tego
stanowi ponurą lekcję na temat sposobów inicjowania nowych trendów.
Sztucznie wytworzony popyt na brylanty jest też chyba najbardziej znanym
w historii przykładem firmy, która skorzystała na zmianie kierunku.
Nasza opowieść rozpoczyna się w latach 70. XIX w. Finansowane przez
brytyjskich bankierów kopalnie diamentów w Brazylii i Indiach dostarczały
skromne ilości tego półszlachetnego klejnotu. Jednak w ciągu kilku
kolejnych dziesięcioleci odkryto olbrzymie pokłady diamentów w Afryce
Południowej. Aby nie dopuścić do zalania tymi kamieniami światowego
rynku, Brytyjczycy stworzyli kartel o nazwie De Beers Consolidated Mines,
Ltd. Kartel, kontrolując całą dystrybucję, przechowując diamenty i regulując
ZMIANA KIERUNKU
143
w ten sposób podaż, utrzymywał cenę na wysokim poziomie. To finansowe
osiągnięcie związane było jednak z wysokim kosztem ludzkim. Kontrowersje
wokół De Beers narastały i kartel był słusznie krytykowany za wykorzystywanie
pracowników i całych narodów afrykańskich, a także za
zmonopolizowanie światowego rynku diamentów i sztuczne manipulowanie
podażą i cenami.
Na początku XX w. pierścionki zaręczynowe z brylantem były rzadkością,
a popyt na te kamienie w Ameryce spadał. W 1919 r. spadł aż o 50%
w stosunku do szczytu sprzed kilku dekad. Zamożni klienci poszukiwali
innych kamieni i metali szlachetnych, takich jak rubiny, szafiry i złoto.
W 1938 r. De Beers zgłosił się z tym problemem do jednej z najlepszych
w Nowym Jorku agencji reklamowych, N.W. Ayer & Son. Celem było zbudowanie
głębokiego emocjonalnego związku między brylantami a romantyczną
miłością. Później, w 1981 r., magazyn „The Atlantic” opublikował
treść korespondencji między Ayer a De Beers i dziennikarze tak sparafrazowali
całą strategię marketingową: „Najważniejsze będzie wpojenie [młodym
mężczyznom] idei, że diamenty są oznaką miłości: im większy i czystszy
diament, tym większe uczucie”6
. Żeby coś takiego w ogóle stało się
możliwe, De Beers musiał przekonać opinię publiczną, że zamożni ludzie
pragną posiadać brylanty i że są one tak cenne, iż żadna kobieta nigdy nie
chciałaby się ich pozbyć.
De Beers rozpoczął program zmiany kierunku od szczegółowego, rozpisanego
na wiele głosów i poziomów planu powiązania diamentów z zaręczynami,
młodzieńczą miłością będącą symbolem współczesnej cywilizacji
oraz, nieco mniej już górnolotnie, z obietnicą stabilności finansowej.
Przez cały następny rok kartel pokazywał gwiazdy filmowe, członków brytyjskiej
rodziny królewskiej i celebrytów ofiarujących brylanty jako wyraz
swojej miłości. Dzięki swoim brytyjskim korzeniom De Beers był nawet
w stanie zorganizować szeroko relacjonowaną w mediach wizytę samej monarchini
w południowoafrykańskich kopalniach diamentów. Jeden z pierwszych
magazynów poświęconych celebrytom, „Hollywood Personalities”,
zwrócił szczególną uwagę na pierścionki z brylantem. Reklamy w pełnym

6
 Edward Jay Epstein, Have You Ever Tried to Sell a Diamond, „The Atlantic”, luty
1982, http://www.theatlantic.com/past/issues/82feb/8202diamond1.htm.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
144
kolorze — drogie i rzadkie w tamtych czasach — ukazywały brylanty w towarzystwie
prawdziwych dzieł sztuki.
Do 1947 r. sprzedaż diamentów znacznie wzrosła, ale N.W. Ayer & Son
nadal miała wrażenie, że psychologiczny związek między miłością a kamieniami
należy jeszcze bardziej wzmocnić. „Mamy tu do czynienia z psychologią
masową — pisano w notatce wewnętrznej. — Dążymy do
wzmocnienia tradycji ofiarowywania diamentowych pierścionków zarę-
czynowych — chcemy uczynić to psychologiczną potrzebą zdolną do skutecznego
konkurowania na poziomie handlowym z towarami i usługami
użytkowymi”7
.
Zgodnie z tak wyznaczoną strategią copywriterka Frances Gerety wymyśliła
hasło A diamond is forever („Diamenty są wieczne”) i wykorzystano
je w ogólnokrajowej, kosztującej wiele milionów dolarów kampanii, która
do dziś pozostaje znakiem rozpoznawczym kartelu De Beers. Pomimo
kontrowersji wokół niektórych aspektów wydobycia diamentów, slogan
ten pomógł uczynić pierścionek z tym kamieniem produktem poszukiwanym,
o trwałych społecznych konotacjach. Kilka lat później status ikony
został wzmocniony przez komedię muzyczną Mężczyźni wolą blondynki,
w której Carol Channing zdradziła, że „diamenty są najlepszym przyjacielem
dziewczyny”. Zanim w 1953 r. powstała kinowa wersja musicalu z Marilyn
Monroe, brylanty były już ostatecznym symbolem miłości. W 2000 r. magazyn
„Advertising Age” określił hasło „Diamenty są wieczne” najlepszym
sloganem XX w.
Nadanie pierścionkowi zaręczynowemu z brylantem roli symbolu miłości
było niezwykle zyskownym przykładem przekierowania. Wiążąc swój
produkt z zaangażowaniem i zaręczynami, De Beers zbudował w zasadzie
niezniszczalną więź psychologiczną. Ta historia jest także wyjątkowym przykładem
tego, w jaki sposób firmy wpływają na ludzką percepcję. De Beers
był w stanie zmienić kierunek myślenia milionów ludzi na całym świecie,
każąc im wierzyć, że diamenty są rzadkimi kamieniami, będącymi symbolem
miłości, a jednocześnie odwracając ich uwagę od wielkiego cierpienia,
które wiązało się z ich wydobyciem. Jest to więc zarówno opowieść ku
przestrodze, jak i dowód na siłę techniki zmiany kierunku.

7
 Tamże.
ZMIANA KIERUNKU
145
Jednym z najważniejszych wniosków, jakie powinniśmy z tego wszystkiego
wyciągnąć, jest siła wynikająca ze skojarzenia produktu z czymś
większym — jakimś pozytywnym działaniem, rytuałem, tradycją lub emocją.
Poprzez spójne wzmacnianie tego związku Twój produkt może osią-
gnąć sukces, czerpiąc z archetypów kulturowych. Przykładowo: Coca-Cola
korzysta na silnym powiązaniu produktu z poczuciem szczęścia — zwią-
zek ten jest starannie komunikowany we wszystkich kampaniach reklamowych
poprzez dżingle, piosenki i wakacyjne akcje marketingowe. Z kolei
Apple zawsze podkreśla swój związek z muzyką i prostotą.
Innym przykładem może być historia powstania pewnej książki. Carol
Aebersold i jej dwie córki bliźniaczki, Chanda Bell i Christa Pitts, napisały
książkę zatytułowaną The Elf on the Shelf: A Christmas Tradition (Elf na półce:
bożonarodzeniowa tradycja). To przeurocza historia rodzinna o elfie, który
podróżuje w nocy (by móc powiedzieć Mikołajowi, kto jest grzeczny, a kto
nie), a rankiem magicznie pojawia się w twoim domu. „Możecie znaleźć go
wszędzie, od zamrażarki (co przypomina mu o biegunie północnym)
po żyrandol, z którego lubi się zwieszać — pisali dziennikarze „Fox
Business”. — Dzieci napomina się, by nie dotykały elfa, gdyż pozbawi
go to magii, ale mogą przekazywać mu swoje prośby do Mikołaja”8
.
Wydawcy odrzucili tę historię, twierdząc, że „dzieci nie lubią rymowanek”,
„to nadaje się tylko do kosza na śmieci” oraz — ulubione tłumaczenie
Pitts — „może powinien napisać to ktoś inny”. Jednak tej rodziny
nic nie mogło zniechęcić. Książkę wydali własnym sumptem, dorzucając
do niej laleczkę-elfa.
Poprzez bezpośrednie połączenie książki z tradycją bożonarodzeniową
elf stał się elementem tego niezwykle przyjemnego święta, co zapewniło
książce ogromny sukces. W samym 2011 r. przychody ze sprzedaży przekroczyły
16 mln dolarów.

8 Michele Heilies, Are You Sitting on Your ‘Elf on the Shelf?, „FOX Business”, 20
grudnia 2012, http://smallbusiness.foxbusiness.com/entrepreneurs/2012/12/20/are-sittingon-your-elf-on-shelf.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
146
FORMY ZMIANY KIERUNKU
RACJONALIZACJA. Jeśli Twój produkt ma jakąś wyróżniającą go cechę
lub atrybut, możesz znaleźć wyjaśnienie, które zmieni to dziwactwo w zaletę.
Dorastałem, słysząc reklamę syropu na kaszel Buckley’s: „Jest okropny
i to działa!”. To było sprytne przekierowanie, zmieniające gorzki smak
syropu w dowód jego skuteczności. Podobnie było z samochodami marki
Volvo, których wygląd przez długi czas był uważany za nieatrakcyjny, dopóki
koncern nie zwrócił uwagi na kwestię bezpieczeństwa i nie doprowadził
do zwiększenia sprzedaży poprzez słynną kampanię: „They’re boxy but
they’re good” („Są pudełkowate, ale są dobre”). A niedawno różne internetowe
instytucje finansowe, od eTrade po ING, zaczęły przedstawiać brak
oddziałów fizycznych nie jako niedogodność, lecz jako źródło oszczędności
dla ich klientów.
REORIENTACJA. Karen Klein to 68-letnia kobieta, która w swojej poprzedniej
pracy, jako kierowca autobusu, była poniżana przez stado rozbestwionych
bachorów. Trudno w to uwierzyć, ale ci młodzi ludzie mieli jeszcze
czelność nagrać swoje okropne zachowanie i umieścić je na YouTube.
Większość z wielu milionów osób, które obejrzały ich wyczyny, była zniesmaczona.
Jeden z widzów, Max Sidorov, był tak poruszony, że na Indiegogo
uruchomił kampanię, której celem było zebranie pieniędzy na wakacje dla
Karen. W niecały tydzień zebrano ponad 650 tys. dolarów, które przekazano
kobiecie (Klein wykorzystała je na założenie fundacji na rzecz walki z drę-
czeniem słabszych — Karen Klein Anti-Bullying Foundation). Sidorov przeorientował
zainteresowanie internetowej społeczności z kwestii drwin i zastraszania
na dyskusję o szlachetnym celu.
ZMIANA PRIORYTETÓW. Są sytuacje, w których nie warto podkreślać
perfekcji. Przekonał się o tym jeden z moich klientów, Theo Lioutas, dyrektor
ds. nowych produktów i technologii w firmie Tropicana. Początkowe
sukcesy tego producenta soków wynikały z doskonałej jakości produktów
i uzyskanego na Florydzie certyfikatu A dla soku pomarańczowego tej
firmy. Lioutas wyjaśnił, że ta ocena oznaczała, iż sok był idealny i zgodny
z bardzo surowymi wymogami jakościowymi, włącznie z czystością i brakiem
jakichkolwiek cząstek stałych owocu. Jednak dążenie do osiągnięcia
ZMIANA KIERUNKU
147
tego standardu zaczęło hamować wewnętrzną innowacyjność w firmie,
gdyż nikt nie ośmielił się zaproponować żadnego produktu, który byłby
gorszy od ideału. Dzięki zmianie polegającej na zaprzestaniu koncentracji
na osiąganiu najwyższej oceny jakościowej firma mogła w końcu uwolnić
kreatywność i opracować soki z serii Homestyle, stając się pierwszym producentem
soków z miąższem na masową skalę, dzięki czemu Tropicana
stała się największym światowym producentem soków.
ODWRÓCENIE. Teddy Roosevelt miał właśnie rozpocząć objazd kraju
w ramach kampanii wyborczej, gdy jego sztab nagle uświadomił sobie, że
na wydrukowanych w milionie egzemplarzy ulotkach wykorzystano zdjęcie
chronione prawami autorskimi. Co gorsze, autor tego zdjęcia życzył sobie
standardowo jednego dolara za każdorazowe użycie. Ponieważ nie było już
czasu na zmiany, Roosevelt postanowił osobiście zainterweniować. Zamiast
prosić o obniżenie ceny, odwrócił kota ogonem i powiedział, że dopiero
zastanawia się nad wykorzystaniem tej fotografii. Zauważył przy tym, że
nazwisko przy zdjęciu zapewniłoby jego autorowi ogromną popularność.
Roosevelt zaproponował kwotę 100 dolarów za możliwość umieszczenia
zdjęcia na swoich materiałach wyborczych. Fotograf zapłacił.
ZASKOCZENIE. Zaskoczenie może być bardzo skutecznym narzędziem,
szczególnie w przypadku produktów lub usług, wobec których klienci mają
określone oczekiwania wstępne. Przykładowo: transport samolotowy jest
traktowany przez większość ludzi jako zło konieczne. Ludzie z góry zakładają,
że bardzo nieliczne linie lotnicze naprawdę troszczą się o swoich pasażerów.
Aby przekierować uwagę ludzi i odciągnąć ich od negatywnych
skojarzeń, linie lotnicze KLM wyszukały pasażerów posiadających profile
w mediach społecznościowych, a następnie zaskoczyły ich prezentami, które
czekały na ich fotelach. Na podobną akcję zdecydowała się linia lotnicza
WestJet, która umożliwiła pasażerom oczekującym na lot wysłanie wiadomości
do Świętego Mikołaja. Zarówno dzieci, jak i dorośli skanowali swoje
karty pokładowe i mówili Mikołajowi, co chcieliby dostać pod choinkę.
Gdy samolot wylądował na lotnisku docelowym, linia przygotowała niespodziankę,
obdarowując każdego tym, czego pragnął. Wideo z tego „mikołajowego
lotu” miało 20 mln wyświetleń już w pierwszym roku.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
148
GRYWALIZACJA. Od dawna już obserwujemy siłę programów lojalnościowych,
które stosowane są często w branży transportowej, w bankowości,
gdzie zachęcają do intensywnego korzystania z kart kredytowych, oraz
w restauracjach typu fast food. Z kolei w ciągu kilku ostatnich lat dokonał
się znaczny postęp w badaniach dotyczących mechanizmów gier i zastosowania
tej teorii w praktyce i w realnych projektach, co widzieliśmy już na
przykładzie amsterdamskich wodociągów — firmy Waternet. Innym przykładem
wykorzystania grywalizacji jest SPARX. To gra, która pomaga dzieciom
radzić sobie z depresją, ucząc je postępowania w trudnych sytuacjach
(twórcy gry otrzymali nagrodę Światowego Szczytu ONZ). Kahnoodle to
aplikacja, która pomaga parom, dając obu partnerom różne wyzwania pozwalające
ożywić ich związek (i przyznaje im za to nagrody). Sleep Cycle to
aplikacja na komórkę, która pozwala monitorować sen — cykle, częstotliwość
wybudzania się, chrapanie itp. Kolejnym krokiem było wykorzystanie
elementów grywalizacji przez firmy, które z grami nie mają nic wspólnego
— chodzi o te przedsiębiorstwa, które włączają grywalizację do swoich strategii
dotyczących pracowników, produktów lub sprzedaży. Przykładowo: firma
OTower współpracowała z przedsiębiorstwami komunalnymi, które chciały
poprzez grywalizację skłonić gospodarstwa domowe do oszczędności prą-
du poprzez porównanie z sąsiadami. W 2013 r. wysiłki te przełożyły się na
oszczędność 2 TW energii, czyli tyle, ile potrzeba na zasilenie całego Las
Vegas przez okrągły rok. Coraz więcej firm próbuje także przekonywać
swoich pracowników, że to, co robią, nie jest tak naprawdę pracą, i w ten
sposób motywuje tak pracowników, jak i klientów do większej wydajności,
oferując im przy tym dobrą zabawę.
PODSUMOWANIE: ZMIANA KIERUNKU
Zamiast przeciwstawiać się jakiejś sile lub buntować się przeciwko niej,
zawsze można spróbować zmienić kierunek i zastosować zmianę fokusu,
przesunięcie, zamianę, reorientację, repozycjonowanie, naprawienie zła lub
dokonać grywalizacji doświadczenia. To sztuka przedstawiania rzeczywistości
w nowym świetle. Słyną z niej politycy, ale może to być potężne narzędzie
dla każdego myśliwego.
ZMIANA KIERUNKU
149
WNIOSKI
1. Nie walcz z siłą, którą możesz przekierować. Przekierowanie nie oznacza,
że podążasz zgodnie z trendem, ani też że mu się przeciwstawiasz.
Przekierowujesz uwagę w korzystny dla siebie sposób, a następnie czerpiesz
pożytek z pędu. Może to być łatwiejsze i bardziej skuteczne narzędzie
walki ze złym PR lub wyjście z jakiejś innej trudnej sytuacji.
2. Grywalizacja docelowego zachowania. Jeśli stoisz przed wyzwaniem
zmiany zachowania ludzi, zastanów się nad wykorzystaniem grywalizacji.
Jest to bardzo pomocny sposób, ponieważ ludzie uwielbiają współzawodnictwo
i znają już wiele modeli i scenariuszy gier. Grywalizacja to dogodne
i skuteczne narzędzie będące drogą na skróty do zmiany kierunku.
3. Opanuj sztukę przedstawiania faktów w innym świetle. Politycy od
dawna stosują subtelne formy zmiany kierunku, w czym celują szczególnie
tzw. spin doktorzy. Spin to socjotechnika polegająca na przedstawieniu
mocno zniekształconego obrazu rzeczywistości i wykorzystaniu kontrowersji
lub społecznego sprzeciwu w taki sposób, by wzmocnić swoją
pozycję. Firmy i przedsiębiorcy mają taką samą możliwość, lecz często
jej nie wykorzystują.
4. Nie goń ślepo za pierwszym „dużym” trendem. Zarówno Fryderyk
Wielki, jak i kierownictwo McDonalda postawili przed sobą ambitny
cel, ale ich pierwsze wysiłki — jak to się często zdarza — były ślepym
wypadem na nieznany teren, bez zastanowienia się nad potencjalnymi
rezultatami. Przed wyprowadzeniem ciosu lepiej jest chwilę poczekać
i poobserwować przeciwnika.
5. Do sukcesu przez psychologię. Po otrząśnięciu się z pierwszych niepowodzeń
zarówno Fryderyk Wielki, jak i McDonald sięgnęli po inne
strategie. Fryderyk wybrał odwróconą psychologię, aby nakłonić swoich
poddanych do spróbowania czegoś nowego. Z kolei McDonald znakomicie
poradził sobie z negatywnymi plotkami na swój temat, odpowiadając
na nie w kontrolowanych filmikach wideo, które ułatwiły mu
nadanie odpowiedniego kształtu dialogowi z klientami.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
150
Rozdział 9
REDUKCJA
REDUKCJA: uproszczenie koncepcji biznesowej lub większe skoncentrowanie
jej na określonej idei. Obejmuje: specjalizację, redukcję
warstw i kroków, współdzielenie, crowdsourcing, subskrypcję, lokalizację
i wydajność.
ięcej znaczy lepiej — a przynajmniej tak każe nam się wierzyć. Niestety,
to dążenie do wielkości często wyprowadza nas na manowce
i sprawia, że pomijamy mniejsze koncepcje, które mogłyby z czasem
wyrosnąć na doskonałe szanse. Sklepy, w których sprzedaje się tylko jeden
rodzaj towaru — cupcake (okrągłe ciasteczka), jogurty, świeże soki czy też
grillowane kanapki z serem — są przykładami świetnie radzących sobie firm,
które oparły model działania na wąskiej specjalizacji.
W internecie co rusz pojawiają się nowe, niszowe przedsięwzięcia, jak
np. Dollar Shave Club, który zapewnia leniwym mężczyznom regularną
comiesięczną dostawę produktów do golenia, albo Just White Shirts, wyceniany
na wiele milionów biznes, którego klientami są mężczyźni o prostym
guście i niewyszukanych potrzebach.
Podobny trend dostrzegamy także w mediach, w których zaroiło się od
bardzo niszowych produkcji, takich jak: Międzynarodowi poszukiwacze domów,
Toddlers and Tiaras (o kulisach wyborów małych miss), Na lodowym
szlaku czy Gwiazdy lombardu. Trend Hunter pomógł wykorzystać ten trend
miliarderowi Jonowi de Molowi, twórcy takich programów jak Nieustraszeni
czy Big Brother, poprzez crowdsourcing pomysłów na niszowe programy.
W
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
152
Szanse na redukcję często zostają przeoczone, gdyż poszukiwanie
mniejszych i prostszych rynków nierzadko jest równoznaczne z „rezygnacją
z czegoś”. Właściciele firm martwią się koniecznością pójścia na jakieś
kompromisy, nie zdając sobie sprawy z tego, że klienci tak naprawdę wolą
produkty, które spełniają ich konkretne, wąsko zdefiniowane potrzeby.
Na przykład w elektronice użytkowej aparaty fotograficzne, telefony, laptopy
i tablety początkowo ewoluowały poprzez rozszerzanie dotychczasowych
funkcji, zwiększanie prędkości i mocy. Jednak w grudniu 2012 r.
największe zyski trafiły nie do kieszeni firm Canon czy Nikon, ale do nowego
gracza na rynku, firmy GoPro — producenta szerokokątnej kamery
stworzonej z myślą o filmowaniu akcji. To proste urządzenie ma tylko dwa
przyciski: jeden do włączania i wyłączania, drugi do zmiany ustawień.
Nie ma ani standardowego wizjera, ani żadnych wymiennych obiektywów.
Po prostu celujesz kamerą w określoną stronę i zaczynasz kręcić film.
Ceny GoPro (od 300 do 400 dolarów) nie są niskie, ale nie są też skandalicznie
wysokie. Wielu klientów kupuje po kilka kamer, by móc uwieczniać
swoje przygody i dokonania z wielu różnych ujęć (sam mam cztery: dwie
do pracy, dwie do zabawy).
Gdy entuzjasta sportów ekstremalnych Nicholas Woodman zakładał
GoPro w 2003 r., branża wciąż jeszcze była zdominowana przez takich gigantów
jak Kodak, Canon i Nikon. Pomimo szerokiego zestawu produktów
żadna z tych firm nie miała w ofercie prostej kamery, która spełniałaby
potrzeby Woodmana. A Woodman chciał mieć możliwość rejestrowania
swoich wyczynów na desce surfingowej. Smartfony, cyfrowe lustrzanki
i skomplikowane kamery nie nadawały się do tego celu, dlatego też przyczepił
do nadgarstka jednorazową kamerę Kodaka i wskoczył do oceanu.
Z każdym następnym prototypem pozbywał się kolejnej niepotrzebnej
funkcji. Po roku został z bardzo prostym urządzeniem, którego sprzedaż
pozwoliła mu zostać miliarderem w niecałe dziesięć lat.
Większość osób rozumie możliwości tkwiące w produktach niszowych
i różnych segmentach populacji. Ta świadomość nie zawsze jednak prowadzi
do konkretnych działań. Wielu prezesów popełnia błąd, podążając za rynkiem
masowym, choć lepszym rozwiązaniem byłoby ograniczenie swoich
ambicji. Takie mylne podejście jest charakterystyczne dla dużych firm, a wynikiem
jest rozwodniona propozycja wartości, która to propozycja nie jest
REDUKCJA
153
w stanie przekonać klientów do marki. Jeśli chcesz, aby ludzie kochali to,
co im proponujesz, musisz tworzyć produkty, które dla określonej grupy
użytkowników będą miały urok nie do odparcia.
Technika redukcji dotyczy więc możliwości, jakie kryją się w niszach,
oraz prostoty doprowadzonej do ekstremalnej formy. Chodzi tu o produkty
i usługi nakierowane na tak wąskie grono odbiorców, że wyraźnie wyróż-
niają się na tle rzeczy „wszystkomających” i przeznaczonych dla każdego.
Zacznijmy od przykładu prostego pomysłu zrodzonego z najbardziej
dotkliwego bólu, jaki jesteśmy sobie w stanie wyobrazić.
BRYLANTY, CZERWONE WINO I ZŁAMANE SERCE
Czasem okazja kryje się w niepowodzeniu i klęsce.
Josh Opperman mieszkał i pracował w Nowym Jorku, gdzie zajmował
się badaniami rynku. Wszystko już było ustalone i wszystko miał pod kontrolą.
Jednak pewnego wieczoru, po całym dniu ciężkiej pracy dla magazynu
„Wine Spectator”, wrócił do swojego apartamentu na Manhattanie i…
nie zastał w nim swojej narzeczonej. Po latach chodzenia i trzech szczęśliwych
— jak mu się wydawało — miesiącach zaręczyn pozostawiła mu po
sobie tylko jedną rzecz: wart 10 tys. dolarów pierścionek zaręczynowy. Jak
sam to opisywał: „Piękny pierścionek zaręczynowy z brylantem leżał na
stoliku kawowym, jak gdyby chciał zapytać: »Co dalej?«”1
.
Załamany Opperman zrobił generalne porządki w apartamencie i gdy
już nieco ochłonął, zaniósł pierścionek do jubilera. Przynajmniej odzyska
pieniądze. Tak mu się w każdym razie zdawało. Okazało się jednak, że złotnik
nie zamierza odkupić pierścionka za kwotę, o jakiej myślał Opperman.
Tak jak w zdecydowanej większości pierścionków z brylantem, koszt zakupu
w hurcie wynosił ok. 1/3 ceny końcowej. Pierścionek, który Opperman
kupił za 10 tys. dolarów, wart był jedynie ok. 3500 dolarów. Teraz
mężczyzna czuł się nie tylko porzucony, ale w dodatku zrobiony w konia.
Chociaż miał pokusę, by wziąć gotówkę i zostawić to wszystko za sobą,
podjął inną decyzję: postanowił się przekonać, czy nie mógłby znaleźć lep

1
 Josh Opperman, I Do Now I Don’t Founder Josh Opperman’s Story, I Do Now I Don’t,
https://www.idonowidont.com/about [dostęp: 29 lipca 2016].
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
154
szego rozwiązania. Dowiedział się, że metale szlachetne takie jak złoto
i srebro mają swoją wartość, dzięki czemu złoty naszyjnik babci wart jest
dziś więcej niż wtedy, gdy nosiła go seniorka rodu. Z diamentami jest jednak
inaczej i w miarę poszerzania swojej wiedzy na ten temat Opperman
odkrył pewną szansę.
Co robi mężczyzna ze złamanym sercem, gdy musi pozbyć się drogiego
pierścionka? Pewne możliwości dają lombard, eBay i Craigslist, ale każde
z tych rozwiązań ma też swoje wady. „Czytałem bardzo wiele skarg ludzi,
którzy zostali oszukani na eBayu — powiedział mi Opperman. — Nieuczciwi
sprzedawcy oferują podróbki, cyrkonie w kształcie brylantów, fał-
szywą biżuterię Tiffany’ego”.
W 2007 r. otworzył wspólnie z siostrą firmę internetową o nazwie I Do
Now I Don’t. Założenie tej witryny kosztowało jedynie kilka tysięcy dolarów
i mężczyzna początkowo traktował ją wyłącznie jako dodatkowy, poboczny
projekt. Jednak jego siostra była utalentowaną specjalistką od PR.
Zaczęła pisać notatki prasowe i trzy tygodnie później Opperman został
zaproszony do CNN.
Chociaż brzmi to dość przygnębiająco, I Do Now I Don’t stopniowo
rosła, aż stała się największym pośrednikiem dla mężczyzn i kobiet ze złamanym
sercem, którzy pragnęli pozbyć się niechcianych pierścionków zaręczynowych.
Łowcy okazji mogli nabyć oddane pierścionki w cenie znacznie
niższej niż sklepowa, a sprzedawcy odzyskiwali średnio ponad połowę
tego, co wydali na nietrafiony zakup. Głównym problemem, jaki musiał
rozwiązać Opperman, było zapewnienie bezpieczeństwa takich transakcji
— każdy pierścionek musiał przejść weryfikację gemmologa (znawcy kamieni
szlachetnych). Pokonawszy tę przeszkodę, był już na prostej drodze
do stworzenia wartego miliony dolarów rynku bezpiecznego handlu używanymi
brylantami.
W ciągu kilku lat Opperman pośredniczył w sprzedaży ponad 1000
pierścionków rocznie — pierścionków, których cena wahała się od 1000 do
30 tys. dolarów. W 2012 r. przełożyło się to na ponad 3 mln dolarów dochodu.
Wkrótce zaczęli pojawiać się konkurenci — to zawsze jest pewny dowód
sukcesu — tacy jak DivorceYourDiamond.com oraz ExboyfriendJewelry.com.
Zakładając, że co roku w samych Stanach Zjednoczonych rozstaje się
ok. miliona par, Opperman przewiduje, że jego potencjalny rynek to 1,7 mln
obrączek ślubnych rocznie, co przekłada się na 4,2 mld dolarów. (Jeżeli nie
REDUKCJA
155
uważasz tego za optymistyczne zakończenie jego perypetii sercowych, to
spieszę donieść, że Opperman znalazł swoją drugą połówkę i jest szczęśliwym
mężem).
Gdy rozmawiałem z Oppermanem, odniosłem wrażenie, że doskonale
rozumie wartość prostoty. „Jeśli skoncentrujesz się początkowo tylko na
jednym pomyśle i zrealizujesz go właściwie, możesz odnieść większy sukces
— stwierdził. — Gdybyśmy zajmowali się wszystkimi rodzajami biżuterii,
byłoby nam o wiele trudniej”.
Koncentracja na niszy daje przewagę konkurencyjną, ale to jeszcze nie
koniec zalet — w modelu zastosowanym przez Oppermana znajdziemy
dalsze przykłady redukcji. Zauważmy bowiem, że Opperman upraszcza
transakcję poprzez ograniczenie liczby pośredników dzielących nabywców
od sprzedawców. Podobnie jest w przypadku firmy należącej do Vashiego
Domingueza, Europejczyka, który kiedyś zajmował się hurtową sprzedażą
diamentów, ale w końcu postanowił otworzyć własny detaliczny sklep internetowy.
Jak wyjaśnił: „Kiedyś współpracowałem z kopalniami i fabrykami,
ale gdy zwróciłem uwagę na ogromne marże w handlu detalicznym,
dostrzegłem szansę dla siebie. Między producentem a klientem było aż pię-
ciu pośredników! Pominięcie ich daje świetną okazję do zarobku”. W ciągu
siedmiu lat jego internetowy biznes Vashi.com osiągnął pułap wartości sprzedaży
na poziomie 25 mln dolarów.
Opperman uważa także, że jego sukces wynika częściowo z tego, iż
zmieniał cytrynę w lemoniadę. „Najlepsze firmy próbują rozwiązywać realne
problemy — wyjaśnił w rozmowie ze mną. — Zazwyczaj najlepsze
pomysły wynikają z naszych osobistych doświadczeń. Chcesz coś kupić,
ale tylko się frustrujesz, gdyż nie możesz znaleźć niczego, co odpowiadałoby
twoim potrzebom”. Jeśli więc kiedykolwiek jakiś produkt lub biznes
wzbudziły w Tobie frustrację, to historia Oppermana wyraźnie sugeruje,
że powinieneś podążyć tym tropem. Być może miliony innych potencjalnych
klientów zaznały podobnej frustracji. Internet daje przedsiębiorcom
szansę na realizację niszowych pomysłów i przekształcenie ich w przynoszące
zysk przedsięwzięcia.
Czasem nawet najprostsze i najmniejsze pomysły okazują się trafione.
Przykład tego zobaczysz w następnej historii, opowiadającej o pomyśle,
który zaczął się od pięciu dolarów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
156
A CO TY ZROBISZ ZA PIĄTAKA?
Nie potrzebujesz dużego pomysłu, jeśli można wziąć mały pomysł i uczynić
go dużym.
Co możesz dostać za pięć dolarów? Więcej niż może Ci się wydawać.
Trend Hunter zapłacił kiedyś pięć dolarów aktorowi imitującemu Steve’a
Irwina za to, że wyskoczył z dżungli w klipie wideo ostrzegającym przed
najbardziej niebezpiecznym gatunkiem: The Trend Hunter. Łącznie Trend
Hunter zapłacił 1000 dolarów 200 osobom z całego świata za przygotowanie
małych — lecz interesujących — akcji promujących naszą firmę.
Tę pięciodolarowe zadania możliwe były dzięki witrynie internetowej
o nazwie Fiverr, będącej największym na świecie rynkiem mikrousług. Tysiące
ludzi oferują swoje unikalne usługi za stosowną opłatą. Chociaż cena
zaczyna się od pięciu dolarów, to jednak wielu oferentów proponuje dodatkowe
usługi, które sprawiają, że zadania zlecone za pośrednictwem tej
witryny zapewniają godne źródło dochodu. Fiverr przynosi korzyści także
drugiej stronie — tym, którzy poszukują usług. Załóżmy np., że zamierzasz
otworzyć nową firmę. W serwisie Fiverr znajdziesz ludzi, którzy zaprojektują
Twoje wizytówki, sprawdzą teksty, opracują animowane logo, stworzą
krótki film reklamowy, nagrają dżingla lub przetłumaczą broszurę na dowolny
język. Możesz też skorzystać z porady biznesowej, prawnej, finansowej
lub uzyskać pomoc w budowaniu marki. Znajdzie się też ktoś, kto
przygotuje dla Ciebie przemówienie przed panelem inwestorów.
Micha Kaufman i Shai Wininger założyli firmę w 2009 r., stawiając
sobie za cel usunięcie trudności, jakich nastręczają próba znalezienia fachowca
oraz — z punktu widzenia fachowców — oferowanie usług. Obaj
już wtedy byli doświadczonymi przedsiębiorcami i na własnej skórze przekonali
się, jak trudno jest znaleźć ekspertów do pojedynczych małych zleceń.
„To bolesny proces — wyjaśnił mi Kaufman. — Nasz pomysł miał być
prosty i destrukcyjny. Zaczęliśmy się zastanawiać, dokąd ten pomysł może
nas zaprowadzić”.
Najważniejsza obserwacja dotyczyła tego, jak wiele czasu marnuje się
na poszukiwanie odpowiednich osób i negocjowanie umów. Ta przeszkoda
nie pozwala wielu ekspertom na zaoferowanie prostych i niedrogich usług.
Kaufman wyjaśnił to tak: „Doszło do niezwykłej eksplozji bardzo utalentowanych
osób, posiadających umiejętności, których może potrzebować
REDUKCJA
157
ktoś na drugim końcu naszej planety. Wyobraź sobie, co może się stać, jeśli
połączysz osobę, która dysponuje wiedzą i zdolnościami, z kimś, kto ma
określoną potrzebę”.
Kaufman wiedział, że wszystko „musi być bardzo proste. Potrzebowaliśmy
punktu wyjścia, minimalnego zestawu składników, który przycią-
gnie zainteresowanie ludzi. Dlatego też na przykład chcieliśmy, by nic, co
dzieje się w naszym serwisie, nie zajmowało więcej niż pięć minut. Zakup
usługi nie powinien trwać więcej niż 20 – 30 sekund. Negocjacje na temat
ceny zawsze są trudne, dlatego też trzeba było z nich zrezygnować. Wprowadziliśmy
tylko jedną cenę, która miała być odpowiednikiem ceny cappuccino.
Chcieliśmy, aby wszystko było tak proste, by bez względu na efekt
końcowy nikt nigdy nie był niezadowolony”.
Trzy lata po uruchomieniu serwis Fiverr może pochwalić się ponad 2 mln
usług, takich jak: reklama, grafika, programowanie, pisanie tekstów i tłumaczenia.
Każdego dnia wśród promowanych usług można znaleźć takie
oferty, jak: „Nagram twój tekst z brytyjskim akcentem”, „Przejrzę i poprawię
twój list motywacyjny” lub też zdjęcie ładnej dziewczyny i tekst:
„Namaluję twoje logo lub obrazek na plecach”. Popularność witryny rosła,
aż Fiverr stała się jedną z 200 najpopularniejszych na świecie. Około 15%
usługodawców korzystających z Fiverr twierdzi, że jest to ich główne źródło
dochodów. Ten szybki wzrost skłonił grupę inwestorów do dokapitalizowania
firmy kwotą 15 mln dolarów2
.
Kaufman jest przekonany, że należy prowadzić ciągłą walkę o prostotę.
„Nie uważamy, że prostota jest czymś, co robi się tylko raz — wyjaśniał
w rozmowie ze mną. — Wprowadzając nowe funkcje, z zasady wszystko
komplikujemy. Dlatego też próbujemy dodawać nowe funkcje, ale udostępniamy
je tylko zaawansowanym użytkownikom”.
POTĘGA NISZY
Przykład witryny Fiverr ilustruje także łatwość, z jaką można opracowywać
nowe produkty i rozwijać idee. Trend Hunter nazywa to natychmiastową
przedsiębiorczością. Uruchomienie firmy nigdy nie było łatwiejsze — dziś

2
 Informacje z Alexa.com, dane ze stycznia 2013.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
158
można to zrobić przy wykorzystaniu szablonu strony WWW, zbudować
prototypy na drukarce 3D oraz zlecić wszystkie zadania za pośrednictwem
takiej witryny jak Fiverr. Obecnie nawet 14-latek może zbudować prototyp,
otworzyć stronę internetową i zacząć zbierać fundusze w witrynie Kickstarter
na długo przed tym, gdy produkt będzie gotowy do sprzedaży. To wszystko
sprawia, że potencjał kryjący się w niszach staje się łatwiejszy do wykorzystania.
Niszowe pomysły mają w dzisiejszych czasach o wiele większy zasięg,
gdyż internet pomaga w znalezieniu podobnie myślących. Zainicjowanie
niszowej społeczności zajmuje nie więcej niż pół godziny — tyle wystarczy,
by otworzyć fanpage’a na Facebooku. Codziennie w tym serwisie pojawiają
się tysiące nowych niszowych społeczności, z których wiele staje się
naprawdę popularnymi i w końcu przekształca się w biznes.
Mój ulubiony fanpage to I F*cking Love Science, na którym prezentowane
są dziwne zwierzęta, szokujące wiadomości, przeróbki zdjęć Einsteina,
fakty sprzeczne z intuicją i bazujące na neuropsychologii, a także informacje
o przełomowych odkryciach naukowych. Innymi słowy: nauka podana
w zabawnej formie! To miejsce, z którego możesz się dowiedzieć, że „naukowcy
odkryli sposób umieszczenia fałszywych wspomnień w mózgu myszy”,
a także przejrzeć informacje o odkryciach ze świata przyrody, nauki i medycyny.
Elise Andrew, 24-letnia Brytyjka, która studiowała biologię, otworzyła
tę grupę w marcu 2012 r., by dzielić się ze swoimi przyjaciółmi ciekawostkami.
Pół roku później miała już 1 mln fanów i nową misję:
pokazywanie nauki „w zabawny i przystępny sposób”3
. Rok później liczba
fanów przekroczyła już 6 mln, czyniąc z I F*cking Love Science najpopularniejszą
grupę tego typu i skłaniając Andrew do rozpoczęcia powiązanego
projektu telewizyjnego.
Fiverr i I F*cking Love Science uczą nas, że w tej nowej erze ciągłych zmian
i wzajemnych powiązań wcale nie trzeba mieć pomysłu na ogromną skalę;
wystarczy mały pomysł, który może z czasem przerodzić się w duży. Pomyśl
więc o czymś mniejszym, prostszym, o mniejszym zasięgu i bardziej skoncentrowanym,
ale z potencjałem wzrostu. Chociaż jest wiele innych form
redukcji, to jednak właśnie ten schemat okazuje się najlepszy w przypadku
prostych wyzwań biznesowych.
3 Elise Andrew, I Fucking Love Science About Page, Facebook, https://www.facebook.com/
IFeakingLoveScience/info [dostęp: 7 sierpnia 2013].
REDUKCJA
159
OD TAKSÓWEK DO TWEETÓW
Jack Dorsey był skromnym chłopcem, który kochał pociągi, geografię,
komputery i podsłuchiwanie częstotliwości radiowych, na których komunikują
się policjanci. Typowy rówieśnik z Saint Louis zapewne udekorowałby
ściany swojego pokoju plakatami przedstawiającymi bohaterów filmów
i sportowców, natomiast Dorsey wszędzie porozwieszał mapy. Chłopak
marzył o upraszczaniu skomplikowanych systemów, w szczególności fascynował
go system dysponowania taksówkami, który wówczas był jeszcze bardzo
prosty i zdominowany przez komunikację na falach krótkich. Zastanawiał
się, czy ten przestarzały proces można jakoś udoskonalić i uprościć.
Dorsey miał zaledwie 14 lat, gdy napisał pierwszy program służący do
zarządzania taksówkami, flotami dostawczymi i pojazdami służb ratunkowych.
Program umożliwiał wyświetlanie aktualnej pozycji pojazdów na
mapie — w ten sposób Dorsey połączył swoje dwa zainteresowania: mapy
i system zarządzania taksówkami. Był też gotów, by zacząć wykorzystywać
swój geniusz do pracy. Jednak gdy masz zaledwie 14 lat i szukasz „dorosłej”
pracy, musisz działać niekonwencjonalnie. Dorsey włamał się na stronę
Dispatch Management Services Corp. i w ten sposób zdobył adres e-mailowy
Grega Kidda, założyciela tej firmy. Następnie napisał do niego e-mail, w któ-
rym przedstawił swój pomysł na usprawnienie dotychczasowego systemu.
To było ryzykowne posunięcie, ale Kidd natychmiast zatrudnił Dorseya,
który przystąpił do wdrożenia swojego oprogramowania. System ten działa
w wielu firmach do dziś.
W 2000 r. Dorsey napisał program, za pomocą którego mógł publikować
informacje o swojej lokalizacji, tak aby jego przyjaciele zawsze wiedzieli,
gdzie się znajduje. Niestety, znajomi nie byli pod większym wrażeniem
(nie wiedzieli, że Foursquare, witryna geolokalizacyjna, za dziewięć lat
stanie się prawdziwym przebojem). Ta porażka nauczyła go jednak czegoś
ważnego: aby zbudować biznes oparty na prostocie, trzeba zaoferować
klientom rozwiązanie bieżącego problemu.
Wydaje się, że przez kilka następnych lat Dorsey nie mógł znaleźć odpowiedniego
miejsca dla siebie. Opiekował się dziećmi, pracował jako masażysta
i mieszkał w domku na tyłach ogrodu swojego byłego szefa. Ale
nadal polował. „Głównym talentem Jacka wcale nie jest programowanie.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
160
Owszem, potrafi pisać programy i włamywać się do systemów — opowiadał
Kidd reporterowi „Wall Street Journal” — ale jego prawdziwą zdolnością
jest odczytywanie trendów społecznych. Analizując ogłoszenia o pracy publikowane
przez firmę Apple, jest w stanie przewidzieć, jakie będą następne
produkty i usługi. Za pomocą przeglądarki internetowej jest w stanie dowiedzieć
się, czego ostatnio ludzie szukali w internecie”4
.
Innymi słowy: Dorsey zajmował się wyszukiwaniem schematów.
Zaczął pracę jako programista dla Odeo, start-upu zajmującego się podcastingami,
który nagle zderzył się z konkurencją ze strony Apple. Evan
Williams, współzałożyciel Odeo, czując gorący oddech na plecach, zmusił
pracowników do przedstawienia mu pomysłów na nowe produkty. Siedząc
na ławce w parku, Dorsey wpadł na pomysł publikowania postów poprzez
system esemesowy. Szefowi pomysł bardzo się spodobał i w ciągu kilku następnych
tygodni Dorsey i jego kolega z pracy Biz Stone opracowali prototyp.
Zespół zaczął testować program, używając go do komunikacji wewnętrznej,
i wszyscy zgodzili się, że tkwi w nim potencjał. Po całodniowej
burzy mózgów, w której udział wzięli: Dorsey, Williams, Stone i czwarty
współzałożyciel firmy, Noah Glass, narodziła się nowa usługa — Twitter.
W październiku 2006 r. czterej współzałożyciele Twittera zgłosili się do
inwestorów z planem wspomożenia Odeo, któremu nie wiodło się najlepiej,
i przeniesienia ich nowego systemu komunikacji na wyższy poziom.
Twitter wkrótce miał już 0,5 mld użytkowników, których przyciągnęło
bardzo zawężone podejście do komunikacji (trzy główne zasady, których
trzymał się Dorsey przy opracowywaniu programu, to: prostota, ograniczenie
i kunszt). W ciągu zaledwie kilku lat stał się jedną z podstaw komunikacji
— potężnym nowym narzędziem używanym chętnie przez rewolucjonistów,
marketingowców, gwiazdy Hollywood, prezydentów, a nawet
samego papieża. Było to jednak coś więcej niż nowatorski sposób łączenia
ludzi i pomysłów. Twitter wprowadził całkowicie nowy styl komunikacji:
krótkie wiadomości pełne akronimów i hasztagów, które razem nigdy nie
przekraczają limitu 140 znaków.
4
 Emily Maltby, Punk Fan, Computer Hacker — Jack Dorsey’s Early Years, „Wall
Street Journal”, 22 września 2012, http://online.wsj.com/news/articles/SB100008723
96390444620104578008560821169192.
REDUKCJA
161
W 2008 r. Twitter bezceremonialnie pozbawił Dorseya stanowiska prezesa.
Jego partnerzy najwyraźniej doszli do wniosku, że jest lepszym przedsię-
biorcą niż menedżerem. Dorsey był zdruzgotany i nie miał pojęcia, co dalej
zrobić ze swoim życiem (pod wieloma względami miał odczucia podobne
jak Steve Jobs, który także został wyrzucony z podobnego stanowiska).
UPROŚCIĆ TO, CO SKOMPLIKOWANE — PO RAZ CZWARTY
Jak już wielokrotnie wskazywałem w tej książce, niepowodzenie może być
doskonałym czynnikiem motywującym. Nie minęło dużo czasu, zanim
Dorsey znalazł kolejną szansę. Zaczęło się od narzekań jego przyjaciela
Jamesa McKelveya. McKelvey w wolnym czasie zajmował się tworzeniem
ze szkła i był sfrustrowany, gdyż klient chciał zapłacić mu 2000 dolarów za
jedno z dzieł, a McKelvey nie potrafił przyjąć zapłaty w formie karty kredytowej.
Dorsey i McKelvey zaczęli się zastanawiać, jak wielu drobnych
sprzedawców ma ten sam problem. Wydało im się to śmieszne, zwłaszcza
przy uwzględnieniu mocy obliczeniowej iPhone’a, którego niemal każdy
miał w kieszeni.
Takie przemyślenia skłoniły Dorseya do wykonania prototypu produktu,
który dał początek czwartej już firmie. To oczywiste, że i tym razem
sięgnął po swój ulubiony, sprawdzony schemat: uprościć niezwykle skomplikowany
system. W tym przypadku chodziło o zredukowanie systemu
płatności kartami. Tak właśnie narodziła się firma Square.
Dorsey i McKelvey zdawali sobie sprawę z tego, że uproszczenie systemu
akceptacji płatności finansowych jest szansą na międzynarodową skalę.
Terminale płatnicze nie dość, że są skomplikowane, to jeszcze drogie —
niektóre amerykańskie firmy żądają za tę usługę nawet 10 tys. dolarów5
.
System Square miał być zdecydowanie prostszy. Nie wymagałby instalacji
urządzenia ani comiesięcznych opłat. Wystarczyło się zalogować, aby za
darmo otrzymać niewielki czytnik kart, który podłączałoby się do iPhone’a.
5
 Matt Warman, Square Is the Shape of Things to Come, Says Twitter Founder Jack Dorsey,
„Telegraph”, 25 maja 2013, http://www.telegraph.co.uk/finance/newsbysector/mediatechno
logyandtelecoms/digital-media/10079532/Square-is-the-shape-of-things-to-come-says-Twitterfounder-Jack-Dorsey.html.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
162
Jeszcze tylko trzeba pobrać i zainstalować bezpłatną aplikację i już można
przyjmować płatności.
Square ułatwia życie wielu osobom: przedsiębiorcom, taksówkarzom,
sprzedawcom w Craigslist, a nawet matce Dorseya (prowadziła kawiarnię).
Co ciekawe, ponieważ troszczył się o skromne potrzeby swojej matki, Dorsey
dodał funkcje analityczne i raportujące, których brakuje w większości
tradycyjnych terminali. Wielu właścicieli sklepów i restauracji miało problem
z wyliczeniem swojego dziennego utargu. Square przyszedł im z pomocą,
oferując pełny wgląd w finanse własnej firmy dzięki czytelnym i łatwym
do zrozumienia raportom.
W 2013 r., zaledwie po trzech latach działalności, firma Square ogłosiła,
że rocznie przetwarza transakcje na kwotę przekraczającą 15 mld dolarów,
co uczyniło ją jedną z najszybciej rozwijających się instytucji finansowych
w historii6
. Firma szybko wprowadziła na rynek kolejny system, który przekształcał
iPada w kasę fiskalną, i ogłosiła plany obsługi płatności online.
Square jest tak prostym i intuicyjnym rozwiązaniem, że można by sądzić,
iż system został opracowany przez bank, firmę obsługującą karty kredytowe
lub zajmującą się płatnościami internetowymi. Jednak takie instytucje
finansowe są często skrępowane przerostem biurokracji. Jack Dorsey stoi
po przeciwnej stronie, dążąc do maksymalnego uproszczenia wszystkiego.
Zajrzyj na główną stronę HSBC, Bank of America czy Wells Fargo, a znajdziesz
tam odpowiednio: 818, 661 i 511 słów7
. Natomiast strona docelowa
Square zawiera jedynie 69 słów, wśród których wyróżnia się następujący
komunikat: „Zacznij przyjmować karty kredytowe już dziś. Zapisz się,
a my prześlemy ci bezpłatny czytnik Square. 2,75% od transakcji, żadnych
dodatkowych opłat i depozytów”.
Podobnie jak Twitter, tak i Square (zarówno witryna, jak i cały system) upraszcza
to, co skomplikowane. Natomiast większość instytucji finansowych dąży
do przedstawienia klientom jak najszerszej oferty różnorodnych produktów.
Dorsey został miliarderem w 2011 r., a zarząd Twittera podjął mądrą decyzję,
zapraszając go z powrotem do siebie. Przyjął fotel prezesa, a w następnym

6
 Om Malik, With Square Stand, Jack Dorsey & Co. Reimagine the Cash Register,
„Gigaom”, 14 maja 2013.
7
 Strony internetowe wymienionych instytucji finansowych, ostatni dostęp:
11 sierpnia 2013.
REDUKCJA
163
roku dziennikarze „The Wall Street Journal” przyznali mu nagrodę innowatora
roku w dziedzinie technologii. Raz jeszcze stworzył przydatne
rozwiązanie, wykorzystując ten sam schemat: weź skomplikowany system,
sprowadź go do jednej kluczowej funkcji i zbuduj niezwykle prosty produkt,
który będzie ją spełniał.
Dorsey uczy nas, jak ważne jest dążenie do prostoty, ale pokazuje także,
że zaczynając od jednej rzeczy, można zdziałać naprawdę wiele. W przypadku
firmy Square oznaczało to wyjście od płatności mobilnych. Jedyny szkopuł
w tym, że redukcja bywa znacznie trudniejsza, niż to się może wydawać.
„Upraszczanie czegoś jest bardzo trudne” — powiedział Dorsey w wywiadzie
udzielonym „Vanity Fair”8
. Obecnie słynie z tego, że regularnie zabiera
swój zespół na wycieczki do Lands End Park w San Francisco, skąd wspólnie
podziwiają wspaniały most Golden Gate. Jego celem jest skłonienie współ-
pracowników do refleksji nad dualizmem tego mostu. Z jednej bowiem
strony, spełnia funkcję niezwykle praktyczną i ludzie korzystają z niego
codziennie, a z drugiej strony, jeśli spojrzymy na niego z oddali, uderza nas
architektoniczne piękno i elegancja tej konstrukcji. Dorsey uważa, że dobra
firma powinna działać dokładnie w ten sam sposób. Jak powiedział w wywiadzie
dla „SF Gate”: „Gdy ludzie korzystają z Twittera, chcąc powiedzieć
coś światu, to cała technologia znika. Są tylko oni, piszący prostą wiadomość
i wiedzący, że inni ją zobaczą”
9
.
FORMY REDUKCJI
UPROSZCZENIE. Żyjemy w epoce technologii, w której panuje wyraźny
trend ku upraszczaniu. Strony WWW stają się coraz bardziej eleganckie
i ascetyczne, bijemy brawo firmom, które pozbyły się nieprzydatnych funkcji
z produkowanego przez siebie sprzętu, a witryny mediów społecznościowych
także dążą do minimalizmu. Nawet tradycyjne linie produktów
wpisują się w ten trend, upraszczając projekty graficzne i elementy budujące
8 David Kirkpatrick, Twitter Was Act One „Vanity Fair”, kwiecień 2011, http://www.
vanityfair.com/news/2011/04/jack-dorsey-201104.
9
 Alyson Shontell, The Unusual Place Jack Dorsey Takes Employees to Motivate Them,
„SF Gate”, 18 marca 2013, Business Insider, http://www.sfgate.com/technology/
businessinsider/article/The-Unusual-Place-Jack-Dorsey-Takes-Employees-To-4363340.php.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
164
świadomość marki. Przykładowo: gwiazda reality show Bethenny Frankel
wypuściła na rynek linię „uproszczonego” martini, z mniejszą liczbą substancji
dodatkowych, bąbelków i cukru. Drinki są skierowane do osób na
diecie, które nadal pragną brać udział w imprezach. Marka Skinnygirl Martinis
została kupiona przez Beam Global za ok. 64 mln dolarów.
SPECJALIZACJA. W 2007 r. Trend Hunter zaczął się przyglądać pierwszym
w Europie Blow Dry Bars — salonom fryzjerskim dla kobiet, którym
zależy jedynie na stylizacji włosów, bez ich skracania i farbowania. Jeszcze
w tym samym roku w Stanach Zjednoczonych powstał pierwszy salon tego
typu, o nazwie Blo, który szybko rozrósł się w sieć 25 salonów w różnych
lokalizacjach. W 2012 r. konkurencyjny Drybar również miał już 25 salonów,
osiągając przychody na poziomie 19 mln dolarów. Szacuje się, że w 2013 r.
ta wartość ulegnie podwojeniu10.
OGRANICZENIE LICZBY WARSTW I KROKÓW. Usunięcie kroków
z usługi zawsze było zyskowne, ale dopiero handel elektroniczny i media
społecznościowe uczyniły tę taktykę naprawdę korzystną. Przykładami mogą
być wypożyczalnie samochodów, takie jak Zipcar, AutoShare, car2go i inne,
które znacznie uprościły procedurę wypożyczenia, co umożliwiło wypożyczanie
pojazdów na godziny prosto z parkingu. Rezygnacja z biur nie tylko
oznaczała znaczne zmniejszenie kosztów, ale także lepsze doświadczenie
klienta, który może teraz wypożyczyć samochód w szybki i wygodny sposób.
WSPÓŁDZIELENIE. Począwszy od serwisu Airbnb, który pozwala właścicielom
domów i mieszkań na wynajęcie ich, po firmy, które zajmują
się wypożyczaniem swoim klientom roślin i dzieł sztuki, cząstkowa własność
staje się atrakcyjnym sposobem posmakowania luksusów. Kalifornijska
firma Lyft zebrała od inwestorów ponad 83 mln dolarów na rozszerzenie
coraz bardziej popularnej usługi prywatnego kierowcy. Jeśli ktoś
w pobliżu szuka podwózki, możemy go zabrać i dalszą część podróży odbyć
już wspólnie. Aby nie musieć korzystać z drogiej taksówki, wystarczy
pobrać aplikację i nacisnąć przycisk, który sygnalizuje chęć przejażdżki.

10 Kelsey Meany, Blow Dry Bars Are a Thriving Industry Disrupting the Salon Business,
„Daily Beast”, 13 lipca 2013, http://www.thedailybeast.com/articles/2013/07/13/blowdry-bars-are-a-thriving-industry-disrupting-the-salon-business.html.
REDUKCJA
165
Rezultatem jest powstanie niezwykle popularnego modelu biznesowego,
który już zakłócił działanie kilku tradycyjnych branż.
CROWDSOURCING I CROWDFUNDING. Crowdsourcing i crowdfunding
poszerzają granice biznesu, czasem na bardzo zaskakujące sposoby.
Kiva.org pozwolił zebrać miliardy dolarów, umożliwiając ludziom przekazywanie
datków na poszczególnych farmerów i rękodzielników z krajów rozwijających
się. Strona Indiegogo posłużyła młodzieży tureckiej do wykupienia
w „New York Timesie” całostronicowej reklamy, która zwracała uwagę
świata na represje rządowe. Natomiast w Toronto kampania crowdfundingowa
posłużyła do zakupu niesławnego „crack-wideo”, na którym został
uwieczniony burmistrz miasta palący crack. Nikt nie zapłaciłby za ten film
200 tys. dolarów, ale w mieście, w którym mieszka 6 mln osób, znalazły się
setki tysięcy takich, które zechciały wydać dolara, by na własne oczy przekonać
się, czy te zaskakujące plotki są prawdziwe. Niestety dla Toronto, były.
SUBSKRYPCJA. Modele biznesowe, które przewidują cykliczną sprzedaż,
np. roczna subskrypcja, są doskonałym rozwiązaniem zarówno dla firmy,
jak i klienta, będąc jednocześnie doskonałym przykładem redukcji. W 2012 r.
Michael Dubin był zszokowany ceną wymiennych ostrzy do maszynek do
golenia. Nie przekonały go jakoś deklaracje producentów, że opatentowane
technologie produkcji maszynek wieloostrzowych usprawiedliwiają cenę
premium. Przygotował więc zabawne wideo promujące prostsze maszynki
i usługę subskrypcyjną o nazwie Dollar Shave Club. (Podobnie jak w przypadku
serwisu Fiverr, jeden dolar to oczywiście tylko cena wyjściowa, firma
oferuje także miesięczne plany w cenie 6 i 9 dolarów). Filmik promocyjny
z odważną deklaracją Our blades are f***king great (to słowo chyba nigdy nie
mogłoby znaleźć się w materiałach reklamowych Gillette) został wyświetlony
ponad 10 mln razy, a w 2013 r. klub miał już 200 tys. subskrybentów,
generując roczne przychody na poziomie 10 mln dolarów.
WIĘKSZA WYDAJNOŚĆ. Również niektóre z największych instytucji
finansowych zdobyły swoją pozycję poprzez uproszczenie — były to m.in.:
ING Direct, eTrade i Esurance. Wszystkie te firmy w pewnym momencie
podważyły założenie, że klienci muszą koniecznie pojawiać się w placówkach
fizycznych. Przenosząc działalność całkowicie do internetu, zdołały
ograniczyć koszty i zarobić miliardy dolarów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
166
PODSUMOWANIE: REDUKCJA
W tym rozdziale przedstawiłem możliwości wynikające z redukcji z wielu
różnych perspektyw : od programów typu reality show, poprzez inspirację, jaką
daje osobiste niepowodzenie, po przełomowe innowacje technologiczne, któ-
re są efektem prawdziwego geniuszu. Starałem się pokazać, jakie znaczenie
mają osobiste odczuwanie bólu i zrozumienie, co jest jego przyczyną — w ten
sposób można dostrzec zbędne kroki pośrednie między podażą a popytem
i je usunąć. Zredukowanie stopnia skomplikowania (uproszczenie) tak produktów,
jak i komunikatu często może przynieść prawdziwy sukces.
WNIOSKI
1. Znajdź mały pomysł. Nie musisz wychodzić od ambitnego, „dużego”
pomysłu. Lepiej znaleźć „mały” pomysł, który może się rozrosnąć. To
może oznaczać, że na początek wystarczy Ci jakiś fragment, coś mniejszego,
prostszego lub bardziej niszowego.
2. Wskaż konkretne problemy. Większość wspaniałych pomysłów rozwiązuje
istniejący problem. Jeśli uważnie przyjrzysz się problemom,
które trapią ludzi w interesującej Cię niszy, zapewne uda Ci się znaleźć
w nich jakieś szanse dla siebie.
3. Usuwaj pośredników, którzy oddzielają podaż od popytu. Struktura
kosztów w firmie często jest zaburzona przez marże dostawców i pośredników.
Przyjrzyj się tym warstwom pośrednim, a poprzez uproszczenie
całego łańcucha być może uda Ci się utworzyć wartość.
4. Znajdź niszę. Dziś znalezienie niszy — grupy osób myślących podobnie
— jest łatwiejsze niż kiedykolwiek. Jak widać na przykładzie Josha
Oppermana, wielomilionowy biznes można zrobić nawet na tak, wydawałoby
się, małej niszy ludzi, jak zaręczone osoby ze złamanym sercem.
5. Bądź numerem jeden (nawet jeśli możesz być najlepszy tylko w małej
grupie lub kategorii). Pozycja lidera na małym rynku pozwoli zbudować
głęboką relację z grupą ludzi, którzy mogą stać się Twoimi aktywnymi
ambasadorami i otworzyć przed Tobą świat pełen możliwości.
Rozdział 10
AKCELERACJA
AKCELERACJA: wskazanie krytycznej cechy biznesu lub produktu
i znaczące udoskonalenie tego elementu. Obejmuje: dążenie do perfekcji,
pozycjonowanie na wyższym poziomie, wyróżnienie funkcji i nowe
rozwiązania.
kceleracja oznacza przyjęcie ekstremalnego stanowiska. Wszystko sprowadza
się do dokonania wnikliwej obserwacji i przeprowadzenia odważnych
zmian, których celem jest pełne dostosowanie produktu do
wymagań rynku, nawet przy ryzyku, że nowa oferta nie przekona wszystkich
dotychczasowych klientów.
Często się zdarza, że przez całe lata widzimy szansę na przyspieszenie,
ale nie mamy dość odwagi, by przesunąć granice. Przykłady możemy znaleźć
w świecie motoryzacji. Samochody hybrydowe są nam znane już od 1997 r.,
kiedy to na rynku pojawiła się toyota prius, a do 2006 r. Amerykanie kupowali
rocznie już po 200 tys. pojazdów hybrydowych1
. Wszyscy głośno
mówili o tym, że samochody hybrydowe i elektryczne zdominują rynek
już w bliskiej przyszłości, ale żaden z głównych producentów nie zdecydował
się na bardziej intensywne prace w tym kierunku i zbudowanie samochodu
jeżdżącego tylko na prąd. Obawy związane z ograniczoną pojemnością
akumulatorów i niewielkim zasięgiem sprawiały, że producenci
1 Bureau of Transportation Statistics, http://www.rita.dot.gov/bts/publications/pocket_
guide_to_transportation/2013/environmental_sustainability/figure_05_04.
A
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
168
aut uparcie trzymali się silników spalinowych. Nie zważając na ryzyko,
w 2008 r. rzuciła wszystkim rękawicę Tesla, pokazując model roadster —
pierwszy w pełni elektryczny samochód. Pięć lat później na rynku pojawił
się kolejny, o nazwie model S, który został uznany za samochód roku przez
dziennikarzy pisma „Motor Trend”. Ten zaszczytny tytuł pomógł firmie
uzyskać ok. 2 mld dolarów rocznego przychodu i sprawił, że ceny akcji Tesli
poszybowały w górę. Elon Musk, założyciel firmy, jest obecnie uważany za
jednego z największych innowatorów na świecie.
Najważniejsze w akceleracji jest pogodzenie się z faktem, że w tym procesie
możemy pozbyć się dużej grupy klientów. W 1997 r. Panasonic doszedł
do wniosku, że uszkodzone laptopy przynoszą korporacjom straty
w wysokości setek milionów dolarów rocznie. Oczywistym rozwiązaniem
byłoby zbudowanie bardziej wytrzymałych urządzeń, ale to było równoznaczne
z uczynieniem laptopów brzydkimi. Co robić?
Panasonic postanowił pogodzić się z brzydotą, podobnie jak zrobił to
David Horvath z Uglydolls. Firma wypuściła na rynek serię przerośniętych,
pokrytych ochronną gumą laptopów toughbook. Urządzenia te nie są zbyt
estetyczne, ale dla niezliczonych żołnierzy, inżynierów pracujących w terenie
i robotników na platformach wiertniczych nie ma to najmniejszego
znaczenia — oni uwielbiają ten sprzęt. Zwykli użytkownicy postrzegają te
wzmacniane laptopy jako urządzenia niezgrabne, ale toughbooki nie mają
sobie równych, jeśli chodzi o wytrzymałość i pracę w trudnych warunkach.
Rezultat? Linia wzmocnionych laptopów to dla Panasonica biznes wart
rocznie 1 mld dolarów.
Aby odnieść korzyść z akceleracji, trzeba być ostrożnym, wyrachowanym
i przyjąć określoną pozycję rynkową. Tradycyjne firmy często ograniczają
się do ulepszania swoich produktów według sprawdzonych, zachowawczych
formuł. Jeżeli więc firma zajmuje się produkcją seksownych
sukienek, to myśli tylko o tym, w jaki sposób uczynić je jeszcze bardziej
seksownymi. Taka wąska ścieżka optymizacji może jednak w końcu doprowadzić
do zguby.
Z tego rozdziału dowiesz się, w jaki sposób zbudować lepsze, bardziej
„intensywne” wersje istniejących produktów. Zastanowimy się także nad
metodami generowania nietypowych pomysłów, które można wprowadzić
na nowe rynki.
AKCELERACJA
169
NAWET KAŁUŻA BŁOTA MOŻE BYĆ ZMIENIONA W SZANSĘ
Wyobraź sobie następującą scenkę: jesteś ubłocony od stóp do głów, ociekasz
potem, a wokół Ciebie kłębi się tłum krzyczących mężczyzn i kobiet.
Wszyscy, tak jak i Ty, przedzierają się przez trzęsawiska, wskakują do wypełnionych
lodem kontenerów na śmieci, biegną przez ściany ognia i pokonują
labirynt z przewodów pod napięciem. Może się wydawać, że trafiłeś
w sam środek jakiegoś konfliktu zbrojnego, ale wszyscy ci ludzie
naprawdę płacą za możliwość wzięcia udziału w tej poniewierce. Witaj na
torze Tough Mudder Willa Deana — atrakcji, która jest doskonałym przykładem
akceleracji.
Zanim zajął się organizowaniem biegów wytrzymałościowych, Dean
przez kilka lat pracował w brytyjskim ministerstwie spraw zagranicznych,
gdzie zajmował się zwalczaniem terroryzmu. W 2007 r. poczuł w sobie zew
przedsiębiorczości i wyjechał do Stanów Zjednoczonych, by zdobyć tytuł
MBA na Harvardzie, jednocześnie nadal na własną rękę eksplorując biznes
rajdów przygodowych.
Wyścigi długodystansowe zyskują na popularności już od ćwierćwiecza,
odkąd w 1978 r. odbył się pierwszy wyścig z serii Iron Man, corocznej
imprezy triathlonowej na Hawajach, w której do pokonania jest łącznie
226 km. Dean szybko zauważył, że większości uczestników zawodów triathlonowych,
ultramaratonów i wyścigów po drogach nie chodzi o samą
formę aktywności. Jak wyjaśniał w wywiadzie dla „New York Timesa”:
„Tym, co tak naprawdę nie podobało mi się w triatlonie i maratonie, był
fakt, że jedynym prawdziwym sędzią oceniającym twój wyczyn jest osią-
gnięty czas”2
. Ta koncentracja na czasie tworzyła pewnego rodzaju nierówność,
gdyż zostawał jeden zwycięzca, tysiące przegranych i zazwyczaj
była spora rozbieżność między wynikiem triumfatora a wynikami wąskiej
grupy elitarnych zawodników.
Dean chciał zorganizować wyścig, który intensyfikowałby poczucie
osiągnięcia czegoś. Zaczął więc od rezygnacji ze stopera. Zauważył też, że
sporty ekstremalne są coraz silniej związane z popkulturą. Pionierem były
tu zawody z serii X Games, ale po nich szybko nastąpiły programy typu
2
 John Branch, Playing with Fire, Barbed Wire and Beer, „New York Times”, 28 kwietnia
2010, http://www.nytimes.com/2010/04/29/sports/29mudder.html?pagewanted =all&_r=0.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
170
reality show, które odniosły prawdziwy sukces: The Amazing Race, Survivor
oraz Wipeout. Pod wpływem tych zmian nawet organizatorzy zimowych
igrzysk olimpijskich zdecydowali się na wprowadzenie bardziej ryzykownych
dyscyplin, takich jak skicross, half-pipe czy łyżwiarstwo szybkie na
torze krótkim. Reklamodawcy także wyczuli zmianę tendencji i miejsce
klasycznej coca-coli zajęły napoje energetyzujące, takie jak 5-hour ENERGY,
Red Bull, Monster Energy czy Rockstar. Dziwaczna promocja Red Bulla
Flugtag („dzień latania”) pokazała zabawną stronę tego trendu dla zuchwałych.
Uczestnicy tych zawodów mają za zadanie skonstruowanie „maszyn
latających”, a następnie pokonanie na nich jak największej odległości po
krótkim rozbiegu z platformy wzniesionej nad wodą (w większości przypadków
oznacza to spadnięcie jak kamień w dół).
Wśród wszystkich tych trendów Dean dostrzegł szansę i miejsce dla
siebie. Postanowił przyspieszyć rozwój dyscypliny biegów przełajowych,
która w Europie stawała się coraz popularniejsza dzięki takim zawodom
jak The Grim Challenge w Wielkiej Brytanii i StrongmanRun w Niemczech.
Oznacza to, że spóźnił się ze swoim pomysłem. Tough Guy, bieg, którego
organizatorzy szczycą się, że w jego trakcie biegacze mogą „nabawić się
skaleczeń, zadrapań, poparzeń, odwodnienia, hipotermii, lęku wysokości,
klaustrofobii, skręceń kończyn, przemieszczenia stawów i złamań, a także
zostać porażeni prądem elektrycznym”, odbywał się już od 27 lat3
. Dean
uważnie przyjrzał się rynkowi i postanowił zorganizować jeszcze trudniejsze
wyzwanie, po którym ludzie nie porównywaliby swoich czasów, ale wymieniali
się uwagami w stylu: „Ach, ta pułapka elektryczna była wspaniała!”.
Jego pomysł sprowadzał się do trasy długości 16 – 20 km utrzymanej
w stylu przeprawy poligonowej zaprojektowanej przez brytyjskie siły specjalne,
co dodawało prestiżu i było kolejnym powodem do pochwalenia się
dla zawodników, którzy by ją pokonali. Pokryci błotem uczestnicy mieli,
czołgając się, biegnąc i ślizgając, zaliczać kolejne stacje, na których musieliby
pokonywać przeszkody z drutem kolczastym, wspinać się po linie, a także
— tego elementu nie mogło zabraknąć — poddawać się wstrząsom elektrycznym.
Dean zamierzał całkowicie zrezygnować ze stoperów i z nagród. Ci, któ-
rzy dotarliby do mety, mieli być witani zimnym piwem i klepnięciem w plecy.
Uczestnicy nie musieli porównywać swoich czasów — celem było samo
wzięcie udziału w tym biegu i przetrwanie go.

3 http://www.toughguy.co.uk.
AKCELERACJA
171
W 2009 r. Dean zgłosił swój pomysł do konkursu Harvard Business
School Case Competition. Chociaż został finalistą, jednak jego idea nie zdobyła
najwyższego uznania w oczach sędziów, którzy ostrzegli go, że w całych
Stanach nie znajdzie 500 osób, które dobrowolnie chciałyby poddać
się takim katuszom.
Dean nie zniechęcił się jednak i wszedł w spółkę z Guyem Livingstonem,
wieloletnim przyjacielem, który także pragnął przeżyć przygodę w biznesie.
Z pomocą zaledwie sześcioosobowej ekipy, przy skromnym budżecie
marketingowym w wysokości 8000 dolarów i dzięki agresywnej kampanii
na Facebooku w 2010 r. zaplanowali pierwsze wydarzenie w ośrodku narciarskim
Bear Creek. Odzew przeszedł najśmielsze oczekiwania. Zgłosiło się
ponad 4500 osób, z których każda zapłaciła ponad 100 dolarów za możliwość
poddania się tej torturze.
Płonące bale słomy, lodowata woda i cuchnące bagniste kałuże stanowiły
idealne wyzwania. Ci, którzy ukończyli bieg, dostali piwo, wzięli udział
w wesołej fecie oraz otrzymali zaszczytny tytuł Tough Muddera. Na miejscu
byli specjaliści gotowi wytatuować te słowa na ciałach zawodników.
Obok tatuażystów stali także fryzjerzy, którzy za darmo robili chętnym
irokeza lub „czeskiego piłkarza”.
O twardym i męskim biegu prędko zrobiło się głośno i rozwój firmy
przyspieszył. Jeszcze w pierwszym roku działalności uruchomiono dwa
kolejne wydarzenia (Bear Valley w Kalifornii oraz Englishtown w Pensylwanii),
które przyciągnęły odpowiednio 4000 oraz 9300 uczestników.
W 2011 r. zorganizowano już 15 biegów z serii Tough Mudder, a w 2012 r.
— 35. Wystarczyły dwa lata, by Tough Mudder stała się firmą wycenianą
na 70 mln dolarów4
.
Od tamtej pory w biegu z serii Tough Mudder wziął udział już ponad
1 mln osób. Podczas jednego z moich ostatnich wykładów wspomniałem
o tej marce. Po konferencji dokuśtykał do mnie jeden ze słuchaczy i z szerokim
uśmiechem powiedział: „Niech pan spojrzy. Widzi pan mój but ortopedyczny?
Noszę go już od pięciu miesięcy, od kiedy uszkodziłem sobie
ścięgno Achillesa w zawodach Tough Mudder”. Nie wiedziałem, czy mam
go pocieszać, czy raczej mu gratulować, dopóki nie dodał: „A wie pan, co
jest najlepsze? Zapisałem się już na kolejną edycję we wrześniu!”.

4
 Tim Donelly, Zooming from Zero to $70 million in 2 Years, „Inc.”, 29 marca 2012.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
172
Krytycy mogą twierdzić, że przecież Dean nie wynalazł tej rozrywki.
Jednak to wymyślona przez niego formuła odniosła największy sukces spośród
wszystkich nowych wyścigów tego typu. Wynika to z inteligentnego
połączenia kilku mechanizmów akceleracji.
Dean nie tylko postawił na zwiększenie skali wyzwania i zaspokojenie
fascynacji człowieka rzeczami ekstremalnymi, ale zbudował wokół tego społeczność.
To było coś nowego — zamiast kontynuować tradycję organizowania
coraz dłuższych nudnych biegów, urządzony przez niego bieg przeprawowy
naszpikowany był spektakularnymi i unikalnymi wyzwaniami,
takimi jak kąpiel w lodowatej wodzie czy pokonywanie płonących przeszkód.
Innym dobrym posunięciem było skoncentrowanie się na zapewnianiu
satysfakcji. Większość sportów ekstremalnych wymaga zbyt wielu umiejętności
technicznych lub też nadmiernie koncentruje się na współzawodnictwie.
W Tough Mudder nikt nie mierzy czasu stoperem. Tu chodzi raczej
o ukończenie wyzwania niż o pomiar szybkości. Uczestników zachęca się do
pomagania sobie wzajemnie, budując w ten sposób ducha koleżeństwa.
Równie istotne w osiągnięciu sukcesu było też to, że Dean potrafił wykorzystać
pragnienie dzielenia się swoimi osiągnięciami poprzez media społecznościowe.
Przede wszystkim zadbał o to, by „poligonowe” przeszkody
na torze Tough Mudder zostały sfotografowane przez profesjonalistów.
Atrakcyjne zdjęcia były potężną „amunicją” dla uczestników zawodów,
którzy bardzo chętnie umieszczali je na Facebooku i blogach. Wydarzenia
Tough Mudder są tak zaprojektowane, by wieści o nich rozchodziły się wirusowo.
Każdy uczestnik automatycznie staje się ambasadorem marki.
Jak dotąd na rynku konkurują ze sobą trzy wydarzenia o podobnej
formule: Warrior Dash, wyścig organizowany na krótszym dystansie, któ-
ry rocznie przynosi 50 mln dolarów; Spartan Series, generujący 30 mln
dolarów; oraz właśnie Tough Mudder5
. Jak można się łatwo domyślić,
organizatorzy tych trzech przedsięwzięć ostro ze sobą konkurują. Pozwy
sądowe, odwołania i oskarżenia o kradzież pomysłów, naruszenia praw autorskich
i zniesławienia są w tej branży na porządku dziennym.
Wykorzystywanie okazji związanych z akceleracją nie jest dla ludzi
małego ducha. Przedsiębiorcy, którzy zdecydują się pójść tą drogą, muszą
5 Scott Keneally, Playing Dirty, „Outside”, 22 października 2012, http://www.outside
online.com/outdoor-adventure/multisport/Playing-Dirty-November-2012.html?page=1.
AKCELERACJA
173
być przygotowani na twardą konkurencję. Jednak potencjalna nagroda za
tych kilka siniaków i otarć jest wysoka. Niezwykły sukces Tough Mudder
i dwóch pozostałych start-upów w tej branży jest dowodem na to, że akceleracja
może być niezwykle zyskowna.
TWARDE DZIEWCZYNY NOSZĄ SPÓDNICE
Nicole DeBoom, zajmująca się profesjonalnie triathlonem, biegła właśnie
ulicami swojego miasta w ponury, zimny grudniowy dzień, gdy kątem oka
zauważyła własne odbicie w witrynie sklepowej. Zrobiło jej się przykro,
gdyż uświadomiła sobie, że w stroju sportowym wygląda jak chłopak. To
było dla niej szokiem. Do tej pory nie zdawała sobie sprawy z tego, jak
bardzo typowy strój biegacza pozbawia zawodniczkę kobiecości.
Od razu wiedziała, co musi zrobić. W wywiadzie, jakiego mi udzieliła,
mówiła: „Gdybym mogła zachować swój image »ładnej« kobiety, byłabym
bardziej zmotywowana do wysiłku”.
DeBoom szybko wróciła do domu i na kartce papieru napisała słowo
„ładna”, a następnie dopisała: „strój dla kobiet, który sprawi, że będą czuły się
i wyglądały dobrze”. Późniejsza burza mózgów doprowadziła do pomysłu
spódnicy do biegania, będącej nowym symbolem kobiecości — symbolem,
który wyprzedzał swoje czasy.
Właśnie w ten sposób — niemal z dnia na dzień — DeBoom przystąpiła
do projektowania i tworzenia prototypów stroju nowego rodzaju. Dziewięć
miesięcy później, we wrześniu 2004 r., stanęła na najwyższym stopniu
podium w zawodach Ironman Wisconsin po biegu, w którym wystąpiła
w swojej spódnicy. We własną firmę zainwestowała 5000 dolarów nagrody
i w następnym roku podczas maratonu w Austin rozpoczęła sprzedaż.
Towar, z którym przyjechała, szybko się skończył. W „Runner’s World”
zaprezentowano jej ubiór, przedstawiając go w artykule zatytułowanym
Tough Girls Wear Skirts (Twarde dziewczyny noszą spódnice). Firma DeBoom,
Skirt Sports, nabrała wiatru w żagle i w ciągu zaledwie kilku miesięcy
sprzedano 2500 sztuk spódnic do biegania.
Jednak spódnice wywoływały także kontrowersje. „Otrzymywałam zarówno
listy poparcia, jak i krytyki — powiedziała mi DeBoom. — Niektóre
kobiety twierdziły, że nie powinnyśmy troszczyć się o to, jak wyglądamy.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
174
Inne żałowały, że te spódnice nie pojawiły się na rynku dziesięć lat temu”.
DeBoom uważała, że cały ten zgiełk jest dowodem, że udało jej się dotknąć
czegoś ważnego. „Stworzyliśmy coś kontrowersyjnego, a kontrowersja mogła
nam tylko pomóc”.
Dlaczego jej pomysł wzbudził takie emocje i zainteresowanie? DeBoom
wskazała jeden z aspektów biegania, który był już gotów do akceleracji —
aspektem tym było pragnienie kobiet, by ubrania przestały skrywać i tłumić
ich kobiecość. Tworząc produkt, który wpisywał się w oczekiwania sportsmenek,
dała początek nowej kategorii ubrań sportowych.
Próbując jeszcze bardziej przyspieszyć rozwój swojego biznesu, w 2007 r.
DeBoom zorganizowała bieg na dystansie 5 km o nazwie Convert to Skirt
(„Przerzuć się na spódnicę”). Zawodniczki przerobiły to na Skirt Chaser 5K
(„Gonitwa za spódniczką na 5 km”) i ta nazwa już została. „Spódniczki”
(kobiety) otrzymują fory i mężczyźni wyruszają za nimi w trasę trzy minuty
później. Po wyścigu odbywa się wielka impreza z muzyką i drinkami.
Ludzie poznają się i mieszają (single proszeni są o noszenie identyfikującej
ich nalepki, co pomaga w rozkręceniu imprezy). Wyścig okazał się prawdziwym
przebojem i natychmiast wzbudził kontrowersje. Jak wspomina
DeBoom, gazety akademickie „zaczęły określać Skirt Sports mianem firmy
seksistowskiej, nazywając wyścig Skirt Chaser krokiem wstecz na drodze ku
emancypacji kobiet”. Feministki atakowały DeBoom, mówiąc, że już samo
słowo chase (pościg, gonitwa) wzbudza instynkty drapieżcze.
DeBoom powiedziała mi, że w kolejnych wyścigach Skirt Chaser delikatnie
zmieniła przekaz, by podkreślić znaczenie relacji i miłości. Retuszem
objęła także logo, które stało się „silniejsze i mniej seksowne”, a w treściach
marketingowych podkreślała, że to kobiety tu rządzą: „Kobiety zaczynają
bieg jako pierwsze i to one »zapraszają mężczyzn do przyłączenia się do
nich«”6
. Na całe szczęście lubiąca współzawodnictwo DeBoom nie zwolniła
ani na chwilę. Obecnie Skirt Chaser 5K odbywa się w sześciu miastach
Stanów Zjednoczonych i Kanady. W witrynie internetowej firmy nadal widać
sylwetkę kobiety w prowokacyjnej pozie, ubraną w spódnicę do biegania.
Dopełnieniem jest hasło Your Pace or Mine? („Twoje tempo czy moje?”).

6
 Mario Schulzke, Nicole DeBoom — Owner of Skirt Sports, „Idea Mensch”, 9 października
2012, http://ideamensch.com/nicole-deboom.
AKCELERACJA
175
W Tred Hunterze już jakiś czas temu zauważyliśmy wzrost zainteresowania
ubraniami niszowymi i widzimy w tej branży jeszcze sporo miejsca
na nowe przedsięwzięcia. Wśród zauważonych przez nas przykładów są:
rękawiczki wykonane z materiałów przewodzących, które pozwalają na łatwą
obsługę ekranów dotykowych smartfonów, szpilki, których obcasy
można złożyć, by móc łatwiej prowadzić samochód, torby z panelami fotowoltaicznymi,
które umożliwiają ładowanie telefonów, kaski snowboardowe
z wbudowanymi słuchawkami, a także inteligentne zegarki dla sportowców,
za pomocą których mogą oni rejestrować swoją aktywność. Każdy
z tych produktów odniósł sukces dzięki temu, że skoncentrowano się na
jakimś węższym aspekcie lub funkcji, a następnie dokonano jego szybkiego
rozwinięcia — akceleracji.
WYŚCIG Z MASZYNĄ
Wyobraź sobie następującą sytuację. Oto pewna kobieta — dajmy jej na
imię Julie. Jest młodą matką wychowującą samotnie dwuletnią córkę
Alexis. W słoneczny dzień Julie bawi się z Alexis w parku w Dallas. Nagle
dostaje wiadomość wysłaną spod znanego jej numeru telefonu. „Trudno
uwierzyć, że Alexis ma już dwa lata! Chcesz wiedzieć, kiedy i w jaki sposób
możesz zacząć zbierać na jej edukację?”. Julie odpisuje: „Tak” i po chwili
odbiera telefon. Znajomy głos przekazuje cenne informacje i rady: „Zanim
Alexis osiągnie wiek dziewiętnastu lat, to, przy przewidywanym poziomie
inflacji, jej studia mogą kosztować trzysta tysięcy dolarów, zakładając, że
zostanie w Teksasie. Chcesz wiedzieć, w jaki sposób możesz oszczędzić taką
kwotę?”. Julie oczywiście mówi, że tak, i słyszy: „Przy oprocentowaniu na
poziomie pięciu procent rocznie musisz oszczędzać dwieście piętnaście
dolarów tygodniowo, na co możesz sobie pozwolić, sądząc po twoich dochodach,
wydatkach i przy uwzględnieniu inflacji”. W tym momencie Julie
widzi, że próbuje się z nią połączyć jej matka. Kończy połączenie i zapomina
o tej rozmowie. W weekend loguje się na swoje konto w banku. Wyskakuje
okienko czatu z kontynuacją wcześniejszej rozmowy: „Czy chcesz,
żebyśmy otworzyli oddzielne konto i przelewali na nie 215 dolarów tygodniowo?”.
Jednym kliknięciem Julie wyraża zgodę.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
176
Co zadziwiające — a może w dzisiejszych czasach już nie tak bardzo
zadziwiające — to fakt, że ze strony banku za tą komunikacją wcale nie
stoi zaufany doradca finansowy Julie, a wiadomości tekstowych nie wysłał
nawet żaden człowiek. Julie wymienia teksty z Watsonem, superkomputerem
IBM, który zasłynął z wyzwania, jakie rzucił mistrzom teleturnieju
Jeopardy!7
 Bradowi Rutterowi i Kenowi Jenningsowi w lutym 2010 r. Współ-
zawodnictwo maszyny z człowiekiem było kamieniem milowym w rozwoju
komputerów i zapowiadało niezwykłe zastosowania Watsona do realizacji
znacznie wyższych celów, np. ratowania życia ludziom w szpitalu
i planowania przyszłości finansowej obywateli.
Historia Watsona to dziesięcioletnia przygoda związana z eksperymentowaniem
i ciągłą akceleracją. Miałem szczęście spotkać twórców tego superkomputera
przy okazji mojego wystąpienia na konferencji IBM (Smarter
Commerce Conference), podczas której Watson został zaprezentowany
po raz pierwszy. Stephen Gold, ciemnowłosy, łatwo ekscytujący się wiceprezes
firmy odpowiedzialny za komercjalizację tego projektu, przedstawił
mi niezwykle ciekawą historię.
AKCELERACJA — RUNDA 1.: ZMIANA GRY W SPEKTAKL
W okresie zimnej wojny Związek Radziecki i Stany Zjednoczone przekształ-
ciły szachy w pole bitewne, na którym jedna ze stron mogłaby dowieść
swojej przewagi intelektualnej. Sowieci nie skąpili pieniędzy i szkolili całe
zastępy szachistów, tworząc „ludzką maszynę szachową”, a Amerykanie
próbowali konkurować, ustanawiając wysokie nagrody w konkursach i reklamą
zachęcając ludzi do uczestnictwa w turniejach.
Biorąc pod uwagę ten pełen dramaturgii kontekst, gdy firma IBM postanowiła
dać pokaz siły rozwijanej przez siebie technologii, również wybrała
szachy. Ludzie z IBM wiedzieli, że rosnąca moc obliczeniowa komputerów
pozwala im osiągać zadziwiające rzeczy, ale konieczne było przyspieszenie
tego procesu — zrobienie czegoś odważnego i wartego uwagi, co w końcu
przekonałoby sceptyków.

7
 Na programie Jeopardy! oparty jest polski teleturniej Va banque — przyp. tłum.
AKCELERACJA
177
Firma zatrudniła więc zespół znakomitych naukowców, którzy przez
osiem lat niestrudzenie pracowali nad realizacją jednego tylko celu, jakim
było skonstruowanie doskonałego sztucznego szachisty. Gdy w końcu superkomputer
o nazwie Deep Blue był gotów, IBM zaoferowała Garriemu
Kasparowowi — rosyjskiemu mistrzowi szachów — sporą sumkę za rozegranie
kilku partii.
Kasparow, 16-krotny mistrz świata, przyjął wyzwanie pewny swojej
przewagi. Świat wstrzymał oddech, obserwując pierwsze zwycięstwo komputera
nad człowiekiem. Deep Blue wygrał jednak tylko jedną partię, przegrywając
cały mecz. Człowiek raz jeszcze pobił maszynę, ale już w następnym
roku IBM przygotowała ulepszony komputer, który nazwano Deeper
Blue. W drugim meczu komputer popełnił prosty błąd, ale Kasparow —
sądząc, że jest to ruch wynikający z geniuszu maszyny — też popełnił błąd
i Deeper Blue minimalnie pobił mistrza.
Kasparow zażądał kolejnej szansy, rzucając publiczne wyzwanie na łamach
„Time’a”: „Uważam, że IBM jest mi winna, a także całej ludzkości,
możliwość rewanżu”8
. Amerykańska firma odmówiła i Deeper Blue został
rozłożony na części. Później IBM chwaliła się, że całe wydarzenie — opisywane
przez wszystkie najważniejsze agencje w sposób bliski religijnemu
zapałowi — zapewniło jej reklamę wartą setki milionów dolarów.
Deeper Blue nauczył IBM, że przyspieszenie rozwoju określonego wyzwania
może zapewnić fenomenalne rozwiązanie. W tym samym dziesię-
cioleciu IBM była autorem wielu niezwykłych dokonań technologicznych,
ale to Deeper Blue stał się symbolem marki, dał pracownikom poczucie
celu i stworzył dynamiczne, publiczne ramy ciągłej walki między człowiekiem
a maszyną.
Sposób myślenia stojący za rozwijaniem Deep Blue ma bezpośredni
związek z tematem tej książki. Podobnie jak komputer zdołał pokonać mistrza
świata, ucząc się odpowiednich schematów, tak samo i Ty możesz
przeanalizować schematy, by zrozumieć otaczający Cię chaos i dostrzec
szanse, których inni nie widzą.

8
 Garri Kasparow, IBM Owes Mankind a Rematch, „Time”, 26 maja 1997.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
178
AKCELERACJA — RUNDA 2.:
WZMACNIANIE CIEKAWOŚCI POPRZEZ HEROICZNE WYZWANIE
Siedem lat po skonstruowaniu komputera Deeper Blue dyrektor ds. badań
w IBM Charles Lickel jadł kolację z kilkoma współpracownikami, gdy wtem
ucichł cały gwar, tak typowy dla restauracji. Wszyscy umilkli i zaczęli wpatrywać
się w ekrany telewizyjne rozmieszczone po całej sali, chcąc się przekonać,
czy mistrz programu Jeopardy! znów sięgnie po najwyższą wygraną.
Jennings był właśnie w połowie pamiętnej serii 74 programów wygranych
z rzędu. To niezwykłe pasmo sukcesów sprawiło, że teleturniej znajdował
się w centrum powszechnej uwagi. Lickelowi przypomniała się atmosfera,
jaka towarzyszyła meczom szachowym. A może IBM udałoby się rozwinąć
Deeper Blue na tyle, by mógł pokonać Kena Jenningsa w programie Jeopardy!?
Aby zwyciężyć w teleturnieju, nowy komputer musiałby szeroko analizować
różne schematy oraz uczyć się jak człowiek. Musiałby rozumieć
zawiłości naturalnego języka, różne podteksty i subtelności znaczeniowe,
których jeszcze żaden komputer nie zdołał opanować. Tradycyjne programowanie
nie sprawdziłoby się w tym przypadku, gdyż stworzenie takiej
ilości kodu, opisującego miliony różnych reguł i drzewek decyzyjnych, byłoby
po prostu niemożliwe. Jedynym realnym rozwiązaniem było przedstawienie
komputerowi jak największej liczby informacji. Innymi słowy:
trzeba było nauczyć komputer samodzielnego uczenia się i wykorzystywania
schematów.
Gold wyjaśnił mi skalę tego wyzwania, porównując ten nowy superkomputer,
który nazwano Watsonem, z wyszukiwarką Google: „Problem
z wyszukiwaniem polega na tym — a każdy miał z tym do czynienia — że po
wpisaniu poszukiwanej frazy otrzymujemy cztery miliony trafień; patrzymy
na dwie – trzy pierwsze odpowiedzi i wpisujemy kolejne słowo kluczowe”.
Innymi słowy: Google „hoduje” odpowiedź., Watson musi „polować”.
Jeśli spytasz: „Ile to jest dwa plus dwa?”, niemal każdy, włącznie z Google,
odpowie: „Cztery”. Natomiast Watson udzieli odpowiedzi: „To zależy.
Dla inżyniera zajmującego się samochodami może to oznaczać konfigurację
samochodu: dwa fotele z przodu i dwa z tyłu. Dla psychologa rodzinnego
dwa plus dwa może oznaczać rodzinę: dwoje rodziców plus dwoje dzieci.
Dla hazardzisty może to być strategia w pokerze”.
AKCELERACJA
179
Po kilku latach intensywnych prac to podejście oparte na uczeniu maszynowym
pozwoliło komputerowi wziąć udział w teleturnieju Jeopardy!,
a przynajmniej w jego „wewnętrznej” wersji, gdzie zawodnikami byli pracownicy
IBM. Wkrótce komputer znał wszystkie dotychczasowe pytania
teleturnieju, treść całej Wikipedii, słownik, a także powiedzenia z kultury
masowej, teksty naukowe, a nawet slang. Pamiętajmy jednak, że zrozumienie
slangu bywa naprawdę trudne. Zabawna anegdota głosi, że podczas pierwszego
pokazu możliwości komputera maszyna zabrzęczała, zawarczała i wyrzuciła:
„P**prz się”. Dla zespołu była to bolesna lekcja, gdyż dowodziła,
jak bardzo Watson może się mylić.
Jak wielu innowatorów próbujących rozwiązać skomplikowany problem,
tak i ten zespół często wpadał w pułapki farmera, próbując powtó-
rzyć to, co sprawdziło się już kiedyś w przeszłości: „Za każdym razem, gdy
natrafiliśmy na jakiś problem lub przeszkodę, niemalże cofaliśmy się do
podstaw tego, co było nam znane z czasów programowania — opowiadał
Lickel w rozmowie ze mną. — Mówiliśmy sobie, że po prostu zbudujemy
jakąś regułę, która pozwoli nam rozwiązać ten problem”. Zespół widział
postępy, ale poszczególni jego członkowie często odczuwali pokusę, by
pójść na skróty, tworząc nowe reguły. Jednak, jak twierdzi Gold, to właśnie
była pułapka, której za wszelką cenę musieli się wystrzegać: „Dopóki sytuacja
w sposób normatywny nie wyjdzie dokładnie tak, jak ją sobie wymyślimy,
reguły nie sprawdzają się zbyt dobrze”.
Zespół „musiał całkowicie odejść od stosowania starych zasad”. Gdy
Lickel mi to wyjaśniał, uświadomiłem sobie, że w gruncie rzeczy wprowadzili
w praktyce jedną z moich ulubionych mantr: łam zasady! Nic innego
nie utrudnia firmom przeprowadzania innowacji bardziej niż zasady, które
te firmy same wdrażają, by zachować status quo.
Po kolejnych siedmiu latach zdobywania wiedzy i uczenia się schematów
Watson był gotów na telewizyjny debiut. W teleturnieju Jeopardy! przeciwnikami
superkomputera byli wcześniejsi mistrzowie Brad Rutter i Ken
Jennings, który bronił swojego rekordowego ciągu 74 gier bez przegranej9
.
Niemal natychmiastowy dostęp do bazy danych zawierającej 200 mln stron
z treściami sprawił, że komputer był prawdziwym mądralą. Jennings zarobił

9 Jeopardy! and IBM Announce Charities to Benefit from Watson Competition, witryna
IBM, 13 stycznia 2011, http://www-03.ibm.com/press/us/en/pressrelease/33373.wss.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
180
24 tys. dolarów, Rutter 21 600, ale Watson pobił ich obu na głowę, zgarniając
77 147 dolarów nagrody. W ostatniej wypowiedzi w programie skromny
Jennings przyznał: „Witam naszego nowego komputerowego króla”.
Podobnie jak w przypadku dokonań komputera Deeper Blue, tak i ten
występ publiczny zapewnił firmie reklamę na całym świecie i wzbudził ponowne
zainteresowanie klientów marką IBM. Co jeszcze może pokazać
firma, której komputery pobiły mistrza szachowego i najlepszych zawodników
teleturnieju Jeopardy!?
AKCELERACJA — RUNDA 3.: ZMIENIĆ CAŁY ŚWIAT
Co można zrobić z komputerem, który jest w stanie zwyciężyć w teleturnieju?
Gold był szczery: „Nie mieliśmy pojęcia, jakie komercyjne możliwości
ma nasz sprzęt, dopóki nie wziął udziału w Jeopardy!”. Nagle otworzyły
się przed nimi setki szans, choć żadna nie była łatwa. Zespół musiał zawę-
zić nieco ten wachlarz, koncentrując się na największych zaletach Watsona:
zdolności do przetwarzania dużych ilości informacji, rozumieniu języka
naturalnego i możliwości uczenia się. W IBM myślano o medycynie. Może
Watson mógłby pomagać w diagnozowaniu chorób lub wspomagać poszukiwanie
lekarstw? Problem w tym, że medycyna jest jeszcze bardziej skomplikowana
niż to, z czym komputer musiał poradzić sobie w teleturnieju.
Gold wyjaśniał to następująco: „To tak, jakbyśmy powiedzieli: »Mam prawo
jazdy, sądzę więc, że w przyszłym roku wezmę udział w wyścigu Formuły 1«.
Miło byłoby spróbować, ale to naprawdę trudne”.
Jednak gdy zespół dowiedział się, że jedna diagnoza na pięć jest błędna
lub niepełna, był to dla nich prawdziwy zastrzyk motywacji. Zamiast zapełniać
pamięć Watsona niezliczonymi pytaniami o mało istotne rzeczy
i równie nieistotnymi faktami, zaczęli „karmić” komputer wynikami badań
naukowych, informacjami naukowymi i kartami pacjentów. Wyobraź sobie
lekarza, który ma mózg naszpikowany niemal kompletną wiedzą medyczną
— zna wszelkie kombinacje symptomów powiązane ze wszystkimi kombinacjami
chorób rodzinnych, czynników ryzyka i potencjalnych diagnoz.
Obecnie Watson wdrażany jest w kilku szpitalach — nie, jeszcze nie jako
lekarz, ale jako urządzenie diagnostyczne. IBM chwali się, że w nowojorskim
szpitalu Memorial Sloan Kettering Cancer Center 90% pielęgniarek
AKCELERACJA
181
korzysta ze wskazówek komputera, łącząc zdroworozsądkowy osąd człowieka
z precyzją i wydajnością maszyny
10.
Wcześniej podałem przykład zastosowania superkomputera Watson
w branży finansowej — może on pomagać rodzicom w otwieraniu rachunków
oszczędnościowych dla swoich dzieci. Pamiętasz Julie? Przedstawiony
przeze mnie scenariusz jest jak najbardziej realny i IBM współpracuje z kilkoma
bankami, włącznie z RBC Financial, próbując udowodnić wartość
biznesową komputerowego planowania finansowego.
Watson dowodzi siły schematów. Początkowo w IBM sądzono, że każ-
de zastosowanie komputera będzie oddzielnym przypadkiem. Jednak dziś
Gold wyjaśnia, że wszyscy w jego firmie uczą się, iż wachlarz okazji wynikających
ze schematów jest znacznie szerszy: „Odkryliśmy, że typy interakcji
między organizacjami i jednostkami wcale tak bardzo się nie różnią.
Jeśli spojrzymy na prawnika i lekarza, to może się wydawać, że postępują
według innych schematów. Czym jednak zajmuje się prawnik? Analizuje
przepisy prawa, szuka precedensów, bada fakty w danej sprawie i weryfikuje
zeznania świadków. Czy lekarz nie czyni podobnie? Psychologia jest
inna, ale schemat zasadniczo taki sam”.
Jeśli wsłuchamy się w słowa Golda, zauważymy, że sposób działania
Watsona doskonale wpisuje się w to, co proponuję w tej książce. Od mody,
poprzez technologię aż po finanse schematy mają ogromne znaczenie i są
drogą na skróty do odniesienia sukcesu.
FORMY AKCELERACJI
PERFEKCJA. Utworzenie idealnego produktu jest bardziej skomplikowane
i kosztowne niż zbudowanie produktu jedynie wspaniałego. Firmy
z reguły rozwiązują ten dylemat poprzez wskazanie odpowiedniego złotego
środka między jakością a ceną. Są jednak przypadki, w których dążenie
do perfekcji może się opłacać. Przykładem mogą być stroje pływackie,
w których przez wiele dziesięcioleci nie zmieniało się zbyt wiele. Jednak
10 Bruce Upbin, IBM’s Watson Gets Its First Piece of Business in Healthcare, „Forbes”,
8 lutego 2013, http://www.forbes.com/sites/bruceupbin/2013/02/08/ibms-watson-getsits-first-piece-of-business-in-healthcare.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
182
przed igrzyskami olimpijskimi w 2008 r. firma Speedo postanowiła dokonać
przyspieszenia. Chcąc stworzyć najlepszy wyczynowy kostium pływacki,
nawiązała współpracę z NASA. Owocem ich pracy był LZR, ultradźwię-
kowo zgrzewany, pełny i ultralekki kostium startowy uszyty z futurystycznego
materiału. Strój był tak doskonały, że startujący w nim pływacy
ustanowili 13 rekordów świata w ciągu pierwszego miesiąca obecności produktu
na rynku. W trakcie igrzysk w 2008 r. 98% medalistów nosiło LZR,
bijąc 23 rekordy pływackie. Tylko dwa rekordy zostały pobite przez pływaków,
którzy nie korzystali z tego kostiumu. LZR został zakazany podczas
kolejnych igrzysk, ale jego niezwykły sukces zapewnił firmie Speedo
ogromną reklamę
11.
OBIEKT WESTCHNIEŃ. Wiele firm buduje lepszą wersję swojego typowego
produktu, aby z czasem przyciągać klientów do zakupu droższej
alternatywy. Na przykład w przemyśle motoryzacyjnym model samochodu
o najlepszych osiągach często otrzymuje status kultowego. Chociaż większość
klientów kupuje najpierw najniższe modele z gamy, to jednak póź-
niej wielu z nich wymienia je na wyższe modele, na których firma zarabia
więcej. Ta strategia „wabienia klienta” okazała się niezwykle skuteczna w wielu
różnych branżach, np. w branży procesorów, w której działa Intel. W latach
90. ubiegłego wieku klienci oczekiwali od komputerów większej prędkości,
tak więc Intel inwestował dużo środków, aby zyskać pewność, że jego procesory
zawsze są najszybsze, a następnie wydał sporo na reklamę przekonującą,
że jego produkty są najnowocześniejsze. To spowodowało, że klienci
zaczęli pragnąć komputerów z logo „Intel Inside”, a to pozwoliło Intelowi
żądać zdecydowanie więcej niż konkurent, firma AMD. Rezultat? Intel
pozostał liderem rynku, nawet pomimo tego, że większość klientów wcale
nie sięgała po najszybsze procesory.
WYRÓŻNIONA FUNKCJA. Wybierz funkcję i cechę, która wyróżni
Twoją firmę, Twój produkt lub Twoją markę i pozwoli stać się najlepszym.
Teraz wystarczy już tylko skierować uwagę klientów na tę cechę. Przykładem
może być firma Blendtec, której blendery charakteryzują się dużą mocą.
11 Record Breaking Benefit, NASA, http://www.nasa.gov/offices/oct/home/tech_record_
breaking.html-.UquJLeIg_70.
AKCELERACJA
183
Aby wyróżnić się na tle konkurencji, zdecydowała się przygotować serię
filmików na YouTube zatytułowaną Will It Blend. Co tydzień firma wybiera
przedmiot, o którym jest głośno, np. najnowszy model iPhone’a, i wrzuca
go do blendera. Tak, to dramatyczny widok, będący jednocześnie dowodem
na godną podziwu moc urządzenia. W pierwszym roku istnienia kanału na
YouTube sprzedaż blenderów marki Blendtec wzrosła sześciokrotnie, a do
końca 2013 r. filmiki na kanale zyskały ponad 230 mln wyświetleń.
NOWE ROZWIĄZANIE. Innowatorzy są w stanie tchnąć pasję i ekscytację
w nudną dotąd branżę. Za taką uważano branżę odkurzaczy domowych,
przynajmniej do momentu, w którym James Dyson wymyślił nowy
system działania tego urządzenia. Sfrustrowany ciągle zapychającym się
workiem na kurz, postanowił zaproponować inne rozwiązanie. Przypomniał
sobie wizytę w wiatraku, podczas której zaobserwował zawirowania
powietrza — rodzaj „minicyklonów”, które unosiły do góry wióry drzewne
zamiecione na kupkę na środku pomieszczenia. Dyson zaczął się zastanawiać,
czy nie dałoby się zastosować tego zjawiska w odkurzaczu. Przystąpił
do wprowadzania tego pomysłu w życie i stworzył w sumie 5127 prototypów,
zanim w końcu opracował odkurzacz, który dawałby podobny efekt.
W 1991 r. zaprezentował nową — „akcelerowaną” — wersję odkurzacza
marki Dyson, który zdobył nagrodę targów International Design Fair i po
pewnym czasie stał się znaną na całym świecie ikoną nowoczesnego urzą-
dzenia o dużej mocy i pięknych liniach.
PODSUMOWANIE: AKCELERACJA
Akceleracja jest jednocześnie łatwa i trudna. Z jednej strony, jesteśmy
przyzwyczajeni do konkurowania z innymi poprzez doskonalenie naszych
produktów: czynienie ich większymi, szybszymi lub po prostu lepszymi.
Z drugiej strony, problem w tym, aby wybrać właściwą funkcję lub cechę,
którą chcemy przyspieszyć.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
184
WNIOSKI
1. Określ powód, dla którego Twój produkt jest wspaniały. Aby przyspieszyć
rozwój określonego pomysłu — dokonać jego akceleracji —
wskaż cechę lub funkcję, która najbardziej podoba się ludziom, a następnie
przystąp do jej poprawienia. Przykład daje nam Will Dean z Tough
Mudder, który zintensyfikował poczucie satysfakcji, jaką ludzie odczuwają
po przetrwaniu morderczej próby.
2. Zwiększ dystans dzielący Cię od konkurencji. Aby Twój produkt był
postrzegany jako wyjątkowy, musi wyraźnie odróżniać się od konkurencji.
Dla Willa Deana oznaczało to intensyfikację — „akcelerację” —
poczucia satysfakcji poprzez zorganizowanie wyścigu pełnego ekstremalnych
doświadczeń, włącznie z groźbą poparzeń i porażenia prądem.
3. Możesz przyspieszyć nawet coś małego. Nie musisz od razu tworzyć
czegoś na miarę wyścigu Tough Mudder. Zacznij od znalezienia właściwego
pomysłu lub inspiracji, a następnie podnieś je na wyższy poziom
produktem lub usługą, który w pełni zaspokoi potrzebę klienta.
4. Weź emocję lub pomysł, a następnie zintensyfikuj to. Bieganie sprawiało,
że Nicole DeBoom czuła się atrakcyjna, ale strój nie podkreślał
jej kobiecości. Skoncentrowała się na tym jednym aspekcie i zaprojektowała
spódnicę do biegania, która zmieniła jej samopoczucie.
5. Podejmuj duże wyzwania. Wyzwania mogą zainspirować nas do wielkich
czynów. Komputery Deep Blue i Deeper Blue stanowiły dla IBM
wyzwanie, by stworzyć maszynę, która zostanie mistrzem szachów.
Kolejnym wyzwaniem było opracowanie superkomputera, który byłby
lepszy od człowieka w teleturniejach wiedzy. Obecnie ta technologia
stanowi obietnicę nowej ery w medycynie, biznesie i nauce — ery stojącej
pod znakiem sztucznej inteligencji. Jeśli chodzi o samą firmę,
obecnie IBM ma roczne przychody na poziomie przekraczającym
1 mld dolarów.
AKCELERACJA
185
PODSUMOWANIE — SCHEMATY OKAZJI
Dzięki niezwykłym przykładom firm, które odniosły sukces, dowiedziałeś
się, w jaki sposób przeróżni dziwacy, byli więźniowie, fashioniści i przedsiębiorcy
wykorzystali sześć typowych schematów okazji, tworząc przełomowe
produkty i usługi. W następnej części pokażę, w jaki sposób możesz
zastosować te schematy w praktyce w Twojej branży.
Sześć schematów
1. Konwergencja — łączenie uprzednio niepowiązanych ze sobą produktów
i usług.
2. Dywergencja — odejście od głównego nurtu, aby osiągnąć określony
status lub dostosować produkt do konkretnych potrzeb.
3. Cykliczność — wykorzystywanie przewidywalnych cykli pokoleniowych,
a także regularnie powtarzających się mód i trendów w historii,
modzie lub gospodarce.
4. Zmiana kierunku — przesunięcie, zmiana celu lub repozycjonowanie
koncepcji.
5. Redukcja — uproszczenie, specjalizacja lub skoncentrowanie się na
określonym pomyśle.
6. Akceleracja — identyfikacja istotnej cechy i przyspieszenie jej rozwoju.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
186
Część III
POCHWYCENIE ZDOBYCZY
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
188
TERENY ŁOWIECKIE
189
Rozdział 11
TERENY ŁOWIECKIE
zbrojony w wiedzę o schematach okazji i z obudzonym wewnętrznym
myśliwym jesteś znacznie lepiej przygotowany na wykorzystanie nadarzających
się szans i szybsze znajdowanie lepszych pomysłów.
Należy zacząć od zawężenia pola działania. Jeśli opanujesz tę umiejętność,
będziesz w stanie koncentrować się wyłącznie na tych okazjach, które
są dostatecznie duże, by zapewnić Ci zysk, ale też nie na tyle duże i oczywiste,
by dostrzegli je Twoi konkurenci. Musisz więc na początek nauczyć się ograniczać
zasięg tego, na co patrzysz. Oto schemat, który Ci w tym pomoże.
U
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
190
ZAWĘŻENIE UWAGI
1. Nie za dużo. Większość ludzi już teraz jest przytłoczona doniesieniami
medialnymi na temat takich megatrendów jak eko, media społecznościowe
czy dominacja Chin. Aby znaleźć w tym wszystkim jakieś szanse
na zysk dla siebie, musisz poszukać nieco głębiej i zainteresować się
mniejszymi, mniej oczywistymi okazjami, które odpowiadają Twoim
zaletom i talentom.
2. Nie za mało. Słowo trend często jest niewłaściwie używane na określenie
tego, co pojawia się na Twitterze lub Google. Te drobne, przejściowe
mody mogą być fascynujące, ale czas ich życia jest naprawdę krótki.
Nie są dostatecznie trwałe i wybijające się, by zapewnić długotrwałą
przewagę konkurencyjną.
3. Nie to, co znasz. Podczas polowania musisz unikać poświęcania zbyt
dużej ilości czasu na trendy i pomysły, które już zostały dostrzeżone.
Problem w tym, że te trendy automatycznie przykuwają naszą uwagę,
a to ze względu na skłonność mózgu do uprawiania ciągle tego samego
poletka.
POTĘGA KLASTRA
Kluczem umożliwiającym zdobycie wspaniałych pomysłów biznesowych
jest znalezienie odpowiedniego klastra szans. Klaster definiuję jako grupę
produktów, usług lub koncepcji, które łączy podobna idea. Jest to istotne,
gdyż klaster dowodzi szerszego zainteresowania klientów, wychodzącego
poza pojedynczy produkt. Wystarczy więc znaleźć odpowiedni klaster, by
sięgnąć do głębszej potrzeby, którą można zaspokoić wieloma produktami.
Przykładowo: jeżeli przyjrzymy się rynkowi napojów i przeanalizujemy
jego rozwój w ciągu ostatnich kilku dziesięcioleci, to z perspektywy czasu
z łatwością dostrzeżemy, jak bardzo się on zmienił. Omawiany już przeze
mnie Red Bull był wynikiem dywergencyjnej innowacji, która dała począ-
tek silnej marce lifestyle’owej, napędzanej przez sporty ekstremalne. Firma
wzięła kofeinę, substancję psychoaktywną zaklętą w ziarnach kawy, i po
mistrzowsku przekształciła ją w doświadczenie. Innymi słowy: Red Bull to
TERENY ŁOWIECKIE
191
coś starego w nowej formie. Po 15 latach od debiutu Red Bulla dołączył do
niego Monster Energy Drink, zajmując miejsce tuż za plecami lidera, zarówno
pod względem przychodów, jak i reputacji. Rockstar Energy pojawił
się na rynku w 2002 r. i jest kolejnym graczem, któremu udało się uzyskać
istotny udział (w Stanach Zjednoczonych jest to ok. 10% rynku).
Zaskakujące w tym wszystkim jest to, że największe firmy z branży tak
późno zdecydowały się wejść na rynek napojów energetyzujących. Zarówno
w latach 90. ubiegłego wieku, jak i na początku tego koncentrowały się
wyłącznie na napojach orzeźwiających, całkowicie ignorując trend wzrostu
popularności napojów z dodatkiem kofeiny. Owszem, na rynku było wiele
kawiarni, ale na oczach wszystkich właśnie otwierało się całkowicie nowe
terytorium — i klaster — napojów z zawartością kofeiny. Firma Living Essentials
z Indiany dostrzegła ten schemat. Zaproponowane przez nią shoty
energetyczne (ENERGY) były mniejsze od i tak już niewielkich puszek
Red Bulla, sprowadzając wszystko w zasadzie do dwóch łyków. Była to akceleracja
pomysłu na energetyk w stylu Red Bulla, co podkreślano nawet
w haśle przewodnim: Drink it in seconds, feel it in minutes („Wypij w sekundy,
poczuj efekt w kilka minut”). Podobnie postąpiła firma Gu Energy Labs
z Berkeley w stanie Kalifornia, która jako jedna z kilku wpadła na pomysł
jeszcze szybszego dostarczenia zastrzyku energii, jaką oferuje kofeina,
wraz z węglowodanami i cukrem — w jej przypadku w formie żelu zapakowanego
w malutkie torebki. Obecnie na rynku pełno jest energetyków
w przeróżnych postaciach: od kapsułek po chipsy. Łącznie wszystkie te produkty
dostarczające energii stanowią klaster okazji, które w Trend Hunterze
nazywamy wszechobecnością kofeiny.
W 2011 r. grupa współpracowników i przyjaciół z branży spożywczej
dostrzegła ten trend i postanowiła oprzeć na nim swój biznes, zakładając
start-up o nazwie Awake. Spośród szerokiej gamy możliwości, jaką oferował
klaster „wszechobecności kofeiny”, wybrali batony czekoladowe. W niecałe
dwa lata opracowali nowe czekoladowo-kofeinowe batony i szybko zwró-
cili na siebie uwagę mediów. „Liczne przykłady pokazywały nam, że ludzie
chcą spożywać kofeinę w innej formie niż kawa, i uświadomiliśmy sobie,
że duża liczba tych osób to nastolatki” — wyjaśnił mi współzałożyciel firmy
Matt Schnarr. Do 2014 r. Awake miała gotową szeroką ofertę produktów:
od batonów czekoladowych po czekoladki karmelowe i małe batony
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
192
„na raz”, które oferowała w sieci 20 tys. sklepów spożywczych i w 1300
sklepikach na kampusach uniwersyteckich. „Spostrzeżenie szerszego trendu
daje ci mocniejszą podstawę do budowy firmy, niż gdybyś próbował
zrobić to jedynie, bazując na jednym małym pomyśle”.
Zespół Awake nie próbował rozreklamować kolejnego napoju energetyzującego.
Obserwował wzrost zainteresowania produktami z kofeiną i zaproponował
coś nowego, zgodnego z ogólnym trendem.
Jak przekonasz się w dalszej części tego rozdziału, tego typu okazje
można znaleźć w każdej branży.
OTWÓRZMY NOWĄ FIRMĘ
Załóżmy, że wpadł Ci do głowy świetny pomysł na biznes i chciałbyś
spróbować go zrealizować. Może chodzi o produkt lub usługę, którą sam
opracowujesz, a może zamierzasz przedstawić swój pomysł jakiejś większej
firmie. Chciałbyś, by Twój produkt pojawił się na półkach sklepowych, ale
masz ograniczony budżet. Wtedy Twój partner biznesowy wpada na pomysł
skorzystania z idei pop-up shopu. Ponieważ nie stać Cię na tradycyjny
sklep, wydaje się to dobrym pomysłem. Ale w jaki sposób zaprojektować
taki tymczasowy sklep? To nie jest łatwe zadanie. Możliwości masz naprawdę
wiele i łatwo popełnić gdzieś jakiś błąd.
Zanim przeczytasz kolejny podrozdział, poświęć kilka minut na przemyślenia.
Zastanów się, jak Twój sklep może wyglądać, spróbuj go sobie zwizualizować.
Gdzie będzie się znajdował? Co będziesz w nim sprzedawał?
Jak rozplanujesz ograniczoną przestrzeń i jak ją udekorujesz?
Poprosiłem Cię o wykonanie tego krótkiego ćwiczenia, by zademonstrować,
jak wielkie są nasze naturalne ograniczenia. Gdy próbujemy wymyślić
coś innowacyjnego, nasze pierwsze pomysły niemal zawsze są oparte
na instynkcie, przeczuciach i ogólnej wizji tego, jak taki sklep może
wyglądać. Te pierwsze pomysły są zwykle zbyt ambitne lub ogólne, by mogły
okazać się naprawdę użyteczne. Ćwiczenie, które proponuję, pomoże Ci
zrozumieć, w jaki sposób obserwowanie trendów i myślenie w kategoriach
klastrów może pomóc w dopracowaniu pomysłu i zmienieniu go w coś
bardziej ekscytującego i „skoncentrowanego”.
TERENY ŁOWIECKIE
193
Oto, jak to działa. Bez względu na to, czy pomagam firmie Cadbury
opracować nowy rodzaj czekolady, czy też wspieram Microsoft w analizie
możliwości rozwojowych w przyszłości, moje warsztaty z analizy trendów
zawsze składają się z siedmiu wielokrotnie sprawdzonych w boju kroków.
KROK 1.: OBUDŹ W SOBIE MYŚLIWEGO. Przypomnij sobie wszystko,
co mówiłem na temat różnic między farmerem a myśliwym, oraz o znaczeniu
uwolnienia się od tego wszystkiego, co podpowiada nam instynkt.
Aby znaleźć dobry nowy pomysł, musisz myśleć w sposób świeży. W wielu
przypadkach wystarczy po prostu rozejrzeć się za inspiracjami poza swoją
branżą. Dobry przykład można znaleźć w zaskakującym wywiadzie, jaki
przeprowadziłem z Markiem Morosinim, jednym z głównych projektantów
Ferrari. Spodziewałem się, że powie, iż szuka nowych pomysłów, odwiedzając
targi motoryzacyjne, przyglądając się sportom motorowym i analizując
sposób, w jaki ludzie biorący udział w wyścigach ulicznych modyfikują
swoje pojazdy. Nic z tego. Morosini wyjaśnił, że połowę swojego czasu
pracy poświęca na projektowanie damskich strojów. Chociaż Ferrari jest
marką zdecydowanie utożsamianą ze stylem „macho”, to jednak Morosini
jest zdania, że świeże spojrzenie i inspirację zapewnić mogą mu zupełnie
inne światy. Jak wyjaśnił w rozmowie ze mną: „Musisz być bardziej otwarty
na pełną możliwość tego, co może się wydarzyć”.
KROK 2.: ZNAJDŹ SWOJE ŁOWISKO. Punktem wyjścia powinno być
aktywne polowanie na wszystkie podobne pomysły, które pojawiły się ostatnio
na Twoim rynku. Świadomość innowacji dokonujących się w Twojej
branży może podsunąć Ci ideę opartą na najlepszych dotychczasowych
wzorach i doświadczeniach. Możesz wpaść na odpowiedni pomysł, przeglądając
strony internetowe konkurentów, podróżując, rozmawiając z ludźmi,
czytając książki, magazyny i publikacje branżowe. Nie zapominaj też o naszej
witrynie TrendHunter.com, która od samego początku miała być w zamyśle
źródłem inspiracji — zachęcam Cię więc do przeszukania bazy zawierającej
już 250 tys. pomysłów. Sam zobaczysz, jak bardzo otworzy to Twój umysł
na różne możliwości.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
194
Poniższe przykłady są prawdziwe, jeśli więc chcesz zgłębić któryś z nich,
zajrzyj na stronę: BetterandFaster.com/popups.
PIERWSZA RUNDA POMYSŁÓW: SKLEPY POP-UP
Autobusy imprezowe
Firma Square Enix promowała
grę Final Fantasy, zmieniając
autobusy szkolne w jeżdżące
salony gier.
Składane butiki
Sklep 24 Issey Miyake można
z łatwością „złożyć” i przenieść
w inne miejsce.
Wirtualne supermarkety
w metrze
Firma Homeplus rozlepiła
na stacjach metra billboardy
ze zdjęciami produktów
spożywczych, które można
zamówić za pomocą telefonu.
Wystawy ogrodowe
Openhouse Gallery była
pierwszą wystawą pop-artu
zorganizowaną w parku
miejskim.
Sklepy pop-up jako
galerie sztuki i mody
Lightbox Shop firmy
Schwarzkopf był
zaprojektowaną przez Karla
Lagerfelda galerią sztuki i mody.
Billboardowe biblioteki
Dzięki „billboardowej bibliotece”
można wypożyczać książki,
skanując ich kody QR
umieszczone na billboardzie.
Placówki bankowe w formie
kawiarenek pop-up
ING stworzył mobilną
kawiarenkę, w której
oferowane są także
usługi bankowe.
Objazdowe wrotkarnie
Firma UNIQLO przyciągnęła
uwagę i zainteresowanie
klientów swoimi objazdowymi
wrotkarniami (miejscami
do jeżdżenia na wrotkach)
— można je rozstawiać
w dowolnym miejscu.
Kolacje w stylu pop-up
Tysiąc ludzi ubranych na biało
zebrał się na „Diner en Blanc”
w Nowym Jorku.
Objazdowe kina
napędzane siłą mięśni
Cycle-In Cinema to kino
na świeżym powietrzu, które
czerpie energię z podłączonych
rowerów stacjonarnych.
Tymczasowe sklepy
w niezwykłych kształtach
Sklep pop-up o nazwie Cube
firmy Electrolux wyglądał
jak wielki francuski zamek.
Sklep sportowy w kontenerze
Sklepy pop-up firmy Puma
pozwoliły szybko rozbudować
sieć przed mistrzostwami
świata w piłce nożnej.
KROK 3.: ROZEJRZYJ SIĘ PO OBRZEŻACH W POSZUKIWANIU
LUŹNO POWIĄZANYCH POMYSŁÓW. Rozszerz swój punkt widzenia,
by uwzględnić także te idee, które nie są jedynie wersjami Twoich zamiarów,
lecz są na tyle powiązane z zasadniczym pomysłem, że wciąż mogą
stanowić inspirację. Zamiast przyglądać się istniejącym sklepom, możesz
np. zainteresować się innowacjami wewnątrz sklepów, sztuką dekorowania
TERENY ŁOWIECKIE
195
wystaw oraz unikalnymi nowymi automatami sprzedażowymi. To oczywiście
nie są tymczasowe sklepy typu pop-up, ale mają podobny cel, którym jest
przyciągnięcie uwagi klientów, często poprzez wykorzystanie jakiejś techniki,
która może znaleźć swoje miejsce także i w Twoim biznesie. Analizując
więc wszystko to, co może mieć jakiś związek z Twoją firmą, otworzysz
swój umysł na nowe możliwości. Przyjrzyj się poniższym pomysłom.
ZBLIŻONE I POWIĄZANE POMYSŁY:
INNOWACJE WEWNĄTRZ SKLEPÓW, WYJĄTKOWE
WITRYNY SKLEPOWE, AUTOMATY SPRZEDAŻOWE
Centra handlowe w stylu SF
Centrum handlowe L’Atoll
Angers zostało zainspirowane
wyobrażeniami na temat
przyszłości.
Wykorzystanie iluzji optycznych
W swoim flagowym sklepie
w Chicago firma Burberry
stworzyła iluzję
nieskończoności.
Reklamy aktywowane ruchem
Interaktywne billboardy, które
reagują na zachowanie
obserwujących je osób.
Wykorzystanie identyfikacji
na podstawie rysów twarzy
w handlu
Automaty sprzedażowe
Sanden dostosowują ofertę
do rysów twarzy klienta.
Sklepy kinowe
Butik Louisa Vuittona Roma
Etoile ma własną salę kinową.
Imprezy w sklepach meblowych
Pomysł sieci IKEA
na zorganizowanie
nocnej imprezy cieszył się
niezwykłym powodzeniem.
Dostawa produktów
Ciężarówki sieci Walmart
oraz koncernu P&G o nazwie
PG Mobile łączą wygodę
z dostępnością.
Wirtualne trójwymiarowe
ściany z obuwiem
Wirtualne ściany adiVerse
z prezentacją różnych modeli
obuwia oferują klientom
niezwykłe doświadczenie.
Automaty barterowe
Automaty Swap-O-Matic
umożliwiają ludziom wymianę
jednego produktu na drugi.
Automaty połączone
z Twitterem
Automat sprzedażowy BEV
Twitter pozwala uzyskać mrożoną
herbatę w zamian za hasztag.
Interaktywne cyfrowe
salony sprzedażowe
Audi City zapewnia klientom
wirtualne doświadczenie.
Wykorzystanie
rzeczywistości rozszerzonej
Airwalk stworzył niewidzialny
sklep, który można zobaczyć
wyłącznie za pomocą smartfona.
KROK 4.: PRZESUŃ GRANICE DALEJ. A teraz przyjrzyj się pomysłom
słabiej związanym z wyzwaniem, które stoi przed Tobą. Większość
wielkich innowatorów poszukuje inspiracji w wielu różnych źródłach. Mark
Southern, dyrektor ds. innowacyjnych produktów w Hilton Worldwide,
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
196
powiedział mi, że jednym z największych źródeł inspiracji dla jego sieci
hoteli była NASA. Wyjaśnił, że bardzo spodobał im się pomysł zastosowania
w budowie wahadłowca wielu części wymiennych, dzięki czemu, jeśli
zepsuje się jakaś ważna część, to można ją naprawić, stosując element z innego,
mniej ważnego układu. Stosując to podejście, Hilton wprowadził standaryzację
sztućców, naczyń, urządzeń i wielu innych elementów we wszystkich
swoich 4000 hoteli. Interfejs samochodów BMW o nazwie ConnectedDrive
inspirowany był grami wideo, a nowe buty marki Reebok, Shox, czerpały
inspirację ze sprężyn w samochodzie. Dlatego też warto wyjść poza branżę
i poszukać inspiracji z innych, bardziej odległych źródeł.
ODLEGLEJSZE ŹRÓDŁA INSPIRACJI:
POMYSŁY SPOZA TWOJEJ BRANŻY
Wirtualne przebieralnie
Przymierz ubrania we
własnym domu dzięki
wirtualnym przebieralniom
Tobi.com.
Samoobsługowe bary
W barze Thirsty Bear
klienci mogą sami
nalewać sobie piwo.
Fotograficzna książeczka
Firma kosmetyczna MAC
i Hello Kitty podjęły
współpracę przy stworzeniu
fotoksiążki opartej na Alicji
w Krainie Czarów.
Improwizowane place zabaw
Parki, które pojawiają się
w nieoczekiwanych miejscach,
nie tylko upiększają miasto,
ale tworzą też miejsce
do zabawy.
Imprezy uliczne FIFA
Firma Adidas zmieniła
parking w bar dla kibiców.
Interaktywne przymierzalnie
Przymierz nową parę butów
dzięki aplikacji telefonicznej
Converse.
Ekologiczne kampery retro
Kampery retro bazujące na
kamperach marki Volkswagen
stają się ekologiczne.
Salon piękności w autobusie
Firma Clean Earth Design
postanowiła urządzić
mobilne salony piękności.
Kreatywne bary
Londyński Doodle Bar pozwala
swoim klientom rysować na
wszystkich powierzchniach,
od podłogi aż po sufit.
Abonamenty ubraniowe
(nie sklep)
Le Tote daje użytkownikom
możliwość wypożyczenia
kompletnych strojów
za 49 dolarów miesięcznie.
Interaktywne
elektroniczne manekiny
Firma TeamLabHanger
stworzyła wirtualne manekiny,
które reagują na gesty.
Modowe „food trucki”
Henry Holland przekształcił
samochód-lodziarnię w butik
na kołach.
TERENY ŁOWIECKIE
197
Jak dotąd miałeś już szansę przyjrzeć się kilku różnym pomysłom. Łatwo
byłoby w tym momencie dojść do wniosku: „To jest to!” i przekonać samego
siebie, że Twój następny pomysł będzie oparty na dogłębniejszej
analizie. Ale to nie wszystko — jest jeszcze kolejny krok. Aby mieć pewność
sukcesu, musisz nauczyć się dostrzegać różnego typu schematy i klastry.
KROK 5.: ZBIERZ TO, CO ZNALAZŁEŚ, I POŁĄCZ W KLASTRY.
Ty i Twój zespół musicie być w stanie dostrzegać i porównywać ze sobą
najbardziej ekscytujące i inspirujące pomysły. Każdy pomysł możesz zapisać
na oddzielnej karteczce i przypiąć ją na tablicy wraz ze zdjęciami lub
z rysunkami. Możesz też przyjąć bardziej tradycyjną formę i zapisywać
informacje w takim programie, jak: PowerPoint, Keynote lub Excel. Kluczem
jest zbieranie informacji, prezentowanie ich, a następnie poszukiwanie
schematów.
KROK 6.: ODRZUĆ SWOJE PIERWSZE KLASTRY. Ludzki umysł
świetnie radzi sobie z trendami i schematami, tworząc drogi na skróty, popadając
w stereotypy i schematy lub poddając się uprzedzeniom. Instynktownie
próbujemy odciążyć nasz umysł, odnosząc się do tego, co widzieliśmy
wcześniej i co naszym zdaniem działa. Aby przekonać się, jak silna jest
to tendencja, zastanów się przez chwilę nad liniami wymalowanymi na
środku drogi, które rozdzielają oba pasy ruchu i chronią przed wypadkami.
Całe nasze życie usłane jest podobnymi liniami. Znaczną część dnia przeżywamy
na autopilocie — bez względu na to, czy zdajemy sobie z tego
sprawę, czy też nie. To powód, dla którego podchodzimy do drzwi i otwieramy
je, nie poświęcając temu ani jednej myśli. Nie musimy uświadamiać
sobie istnienia drzwi i zastanawiać się, w jaki sposób się je otwiera.
Cały ten automatyzm jest oczywiście bardzo przydatny, ale nie w przypadku,
gdy myślimy o innowacji. Jeśli tego typu mechaniczne myślenie rzą-
dzi procesem poszukiwania nowych pomysłów, może nas powstrzymywać.
Aby odzyskać wolność, często musimy odrzucić swój pierwszy pomysł.
Załóżmy, że przeglądając opisane powyżej przykłady biznesowe, dostrzegłeś
jakiś wspólny mianownik — coś, co nazywam klastrem podobnych
pomysłów. Mogłoby to skłonić Cię do naśladowania któregoś z nich.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
198
I właśnie w tym kryje się pułapka. Jeżeli dany pomysł stał się tak popularny,
że przekształcił się w duży biznes, to prawdopodobnie jest już zbyt oczywisty.
Jest tak oczywisty, że stał się niemal pospolity. W jaki sposób mógłbyś
przekształcić ten pomysł w coś innego? A może lepiej byłoby wypróbować
jakieś inne podejście? Wykorzystując schematy, możesz zrobić i to, i to —
przekształcić pomysł lub odkryć nową szansę.
KROK 7.: WYKORZYSTUJĄC SZEŚĆ POZNANYCH SCHEMATÓW,
JESZCZE RAZ PRZEANALIZUJ SWOJE POMYSŁY. Jeśli ponownie
przyjrzysz się swoim pomysłom i spróbujesz ułożyć je w inne klastry, zapewne
pojawią się pewne wyraźne schematy:
 Sklep w sklepie (redukcja). Sklep w sklepie może być jednym z najprostszych
pomysłów. Jest niedrogi i szybko można go zorganizować, a jego
zaletą jest skoncentrowanie uwagi klientów na nowym produkcie w zestawieniu
z pozostałymi towarami w dużej przestrzeni handlowej. Ta taktyka
pozwala wyróżnić Twoje produkty na tle tego, co jest oferowane
wokół nich.
 Billboardowy sklep (zmiana kierunku). Wśród powyższych przykładów
znalazły się także: „supermarket w metrze”, który pozwala osobom dojeżdżającym
do pracy kupować produkty w drodze, kody kreskowe, które
można zeskanować i zrobić zakupy (oraz zamówić dostawę) za pomocą
telefonu komórkowego, a nawet billboard, który w gruncie rzeczy jest
biblioteką książek, które można pobrać na urządzenie elektroniczne.
Wszystkie te formy sprzedaży przyciągają uwagę. Biblioteka z billboardu
stanowi wykorzystanie tego medium reklamowego do sprzedaży bezpośredniej.
Wszystkie te rozwiązania, interesujące i zaskakujące, mają
dodatkową korzyść w postaci niezwykłej skalowalności. Jeśli jeden taki
„sklep” chwyci, to już w następnym miesiącu możesz mieć ich dziesięć
więcej, a do końca roku sto.
 Zastosowanie rzeczywistości wirtualnej (akceleracja). Interaktywne okno
wystawowe, sklep obuwniczy w rzeczywistości rozszerzonej, wirtualna
przymierzalnia, interaktywne manekiny — wszystkie te przykłady mają ze
sobą coś wspólnego. W każdym z nich akceleracji poddano aspekt rzeczywistości
rozszerzonej, aby dodać elementy futurystyczny i ekscytujący.
TERENY ŁOWIECKIE
199
 Nostalgiczna ucieczka (cykliczność). Fotoksiążka, przenośne wrotkarnie,
improwizowane place zabaw oraz mobilne butiki w stylu retro
bazują na nostalgii. Odwołując się do naszej przeszłości, próbują zbudować
głęboki związek emocjonalny. Co ciekawe, żaden z tych przykładowych
biznesów nie jest specjalnie drogi. Wszystkie demonstrują
siłę wykalkulowanego designu.
 Antysklep (dywergencja). Niektóre biznesy odnoszą sukces, gdyż rzucają
wyzwanie naszym mainstreamowym przekonaniom, świadomie
rezygnując z tradycyjnej obsługi klienta, ograniczając wybór i zrywając
z tradycją. Ponieważ jest to dość brutalne naruszenie naszych oczekiwań,
będzie ono pociągające dla pewnej grupy klientów. Przykładami mogą
być: samoobsługowy bar alkoholowy (rezygnacja z obsługi), sprzedaż
ubrań w formie abonamentu (rezygnacja z wyboru) oraz kino zasilane
siłą mięśni (rezygnacja z tradycji pasywnego oglądania filmów). Każdy
z tych pomysłów bazuje na zaprzeczeniu naszym oczekiwaniom.
 Doświadczenie grupowe (konwergencja). Impreza zorganizowana
przez FIFA, kolacje w nietypowych miejscach oraz autobus imprezowy
są przykładami ogromnej siły, jaka kryje się w masowych jednorazowych
wydarzeniach. To punkty konwergencji dla innych pomysłów i zdarzeń,
które już wzbudzają zainteresowanie szerokiej publiczności. Ich największą
zaletą jest możliwość połączenia kilku pomysłów.
 Podwójny biznes (konwergencja). Wiele spośród przedstawionych powyżej
przykładów ma podwójne szanse na sukces, gdyż łączą ze sobą
różne biznesy: galeria sztuki i butik, kawiarnia i bank, kino i sklep.
Wszystkie te miejsca spełniające dwie różne funkcje dają ludziom dodatkowy
powód, by je odwiedzić i sprawdzić, a także są tematem wielu
rozmów, zapewniając sobie niezbędną reklamę.
 Ostateczne wyzwanie. Nadszedł czas zniszczenia. Odrzuć swój pierwszy
pomysł, zamiast tego wybierz jeden z powyższych klastrów i poświęć
nieco czasu na przemyślenie własnego biznesu. To drugie podejście
najprawdopodobniej sprawi, że sięgniesz po nowe, świeże pomysły,
a także będziesz bardziej skoncentrowany i podekscytowany.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
200
W ostatecznym rozrachunku wszystko sprowadza się do poszukiwania
klastra. Jeżeli pójdziesz tą ścieżką, łatwiej Ci będzie rozważać nowe pomysły
i budować prototypy nowych produktów. Twoje szanse powodzenia
wzrosną, gdyż Twoje spostrzeżenia nie będą opierać się już tylko na przeczuciu.
Zaczniesz wykorzystywać moc tkwiącą w schematach.
Rozdział 12
SPOJRZENIE NA POSZCZEGÓLNE BRANŻE
dy pomagam ludziom we wprowadzaniu wartościowych dla nich zmian,
często okazuje się, że wystarczy przedstawić im obraz tego, co może się
wydarzyć. Jednakże muszę także uświadomić im ryzyko, jakie wiąże się
z niepodjęciem działań. Próbując wyobrazić sobie przyszłość, zwykle ekscytuje
nas odległa perspektywa i zaczynamy marzyć o tym, co może się stać
za dekadę lub dalej. Gorzej jest z podejmowaniem bardziej doraźnych decyzji
biznesowych. Wynika to z faktu, że podświadomie pragniemy komfortu,
jaki daje nam założenie, że tak naprawdę nie zmieni się zbyt wiele,
czy to w naszej pracy, czy w naszych relacjach, czy na każdym innym polu.
Nawet jeśli naprawdę potrafimy przewidzieć niektóre aspekty przyszłości
swojej branży, to wielce prawdopodobne, że nie oszacujemy właściwie
skali tych zmian.
Aby lepiej uświadomić sobie tempo przemian, warto spojrzeć za siebie.
Porównajmy choćby różnice w doświadczeniach klienta między rokiem
2000 a 2010.
Weźmy np. przemysł kinematograficzny. Gdybyś w 2010 r. pracował
w przedsiębiorstwie Warner Bros., to z całą pewnością chciałbyś znać bliską
przyszłość kina. Zauważyłbyś prawdopodobnie, że ludzie coraz chętniej
ściągają filmy z internetu, ale mógłbyś zlekceważyć ten trend, widząc,
że tradycyjne kino wciąż bije kolejne rekordy liczby widzów. To byłby Twój
status quo. Myśląc o dalekiej przyszłości, mógłbyś marzyć o zaawansowanej
technice produkcji i wyświetlania filmów 3D, większej interaktywności,
G
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
202
rzeczywistości wirtualnej i personalizacji. Wszystkie te pomysły mogłyby
jednak wydawać Ci się zbyt odległe i miałbyś zapewne trudność z przekonaniem
innych, że należy wprowadzić pilne zmiany, by przygotować się na
taki postęp. Pamiętaj, że ówczesny model biznesowy oparty na tradycyjnym
kinie wciąż miał się doskonale.
W jaki więc sposób mógłbyś przygotować swoją organizację na przyszłość?
Punktem wyjścia powinna być analiza zmian, które już zaszły. Możesz
więc wrócić pamięcią do roku 2000 i wyobrazić sobie wspólny wypad do kina
z przyjaciółmi. Aby wybrać odpowiedni film, zapewne zacząłbyś od przekopania
stosu czasopism w poszukiwaniu gazety z repertuarem kinowym.
Być może wybrałbyś film X-Men, ale już po chwili uświadomiłbyś sobie, że
gazeta jest sprzed kilku dni. Musisz więc sprawdzić czasy projekcji. Jak?
Telefonicznie! Telefon komórkowy nie byłby w tym momencie wielką
pomocą. W 2000 r. smartfony były prawdziwą rzadkością, a i niewiele było
miejsc, w których publikowano repertuar kinowy. Musiałbyś zadzwonić
bezpośrednio do kina, cierpliwie wysłuchać wszystkich nagranych ogłoszeń
i informacji, aż w końcu pracownik kina potwierdziłby godzinę seansu
wybranego przez Ciebie filmu. Teraz pozostaje już tylko rozłączyć się i zadzwonić
do przyjaciół. Mało prawdopodobne, aby mieli telefony komórkowe,
tak więc przynajmniej w kilku przypadkach musiałbyś zostawić wiadomość
na ich automatycznych sekretarkach. W końcu wsiadasz do samochodu
i jedziesz do kina. Ponieważ nawigacja oparta na systemie GPS to jeszcze
przyszłość, musiałbyś wiedzieć, gdzie znajduje się to kino, a choć brzmi to
dziwnie, w tamtych latach niewiele osób korzystało z wydrukowanych samodzielnie
map. Gdy wreszcie zjawisz się na miejscu, mogłoby się okazać,
że biletów już nie ma. Konieczna jest zmiana planów, np. wspólna kolacja
w pobliskim centrum handlowym.
W ciągu dziesięciu lat wszystko uległo kompletnemu przeobrażeniu.
Gdybyś w 2010 r. chciał pójść z tymi samymi przyjaciółmi na film, to
być może wybralibyście The Social Network — film o początkach Facebooka.
Mógłbyś stwierdzić, że wolisz oszczędzisz kilka dolarów i obejrzeć go sobie
w domu, korzystając z jednego z serwisów streamingowych. Gdybyś jednak
wolał spotkać się z przyjaciółmi IRL (ang. In Real Life — w świecie rzeczywistym),
to mógłbyś wysłać im wiadomość pocztą elektroniczną, SMS-em
lub za pośrednictwem samego Facebooka. Czekając na odpowiedzi, sięgnął-
byś zapewne po smartfon i sprawdził, co inni sądzą na temat tego filmu.
SPOJRZENIE NA POSZCZEGÓLNE BRANŻE
203
Zrobiłbyś to np. poprzez swoją ulubioną aplikację filmową, w której mógł-
byś obejrzeć zwiastun filmu i prześledzić oceny wystawione przez innych
użytkowników programu. (W tym czasie zapewne Twoi przyjaciele już odpowiedzieliby
na Twoje zaproszenie, przesyłając Ci emotikonę — uśmiechniętą
buźkę). Przez telefon możesz zarezerwować lub kupić bilety, a następnie
znaleźć kino dzięki wbudowanej w telefon nawigacji. Jeśli kupisz
bilet teraz, to nie będziesz musiał przyjeżdżać do kina z wyprzedzeniem,
stać w kolejce i zapewnisz sobie dobre miejsce. Te dodatkowe minuty
możesz wykorzystać w inny sposób, np. odwiedzając najbliższą kawiarnię
Starbucksa lub jakieś fajne miejsce na zakupy. I wszystko to zrobisz za
pomocą smartfona.
Największą zmianą, jaka zaszła w ciągu tej dekady, jest chyba to, że
w 2010 r. możesz całkowicie zrezygnować z wyprawy do kina. Wystarczyło
dziesięć lat, by ludzie zmienili swoje przyzwyczajenia i w 2010 r. chętniej
oglądali filmy w internecie, przeglądali strony internetowe i grali w gry wideo
niż chodzili do kina. Nastolatki dużo więcej czasu spędzają przed komputerem
niż przed telewizorem. Wideo online — w różnych formach —
przeżywa swój boom, a miliony witryn internetowych szczelnie wypełniają
każdą niszę i zajmują czas, który dotychczas ludzie spędzali w kinie. Branża
gier wideo wyprzedziła branżę filmową. Przebój kinowy roku 2000, X-Men,
zebrał 54 mln dolarów w pierwszym weekendzie wyświetlania, zarabiając
w sumie ok. 300 mln. Dla porównania: gra Grand Theft Auto V, którą wypuszczono
w 2013 r., w pierwszym dniu sprzedaży zgarnęła 800 mln dolarów,
a w ciągu trzech dni przebiła pułap 1 mld dolarów, ustanawiając nowy
rekord w świecie rozrywki; rekord, który sprawia, że sukces X-Mena sprzed
zaledwie 14 lat wydaje się mizerny1
.
Najważniejsze w tym wszystkim jest to, że porównanie roku 2000 z 2010
ułatwia nam przewidzenie tempa zmian. Wystarczy cofnąć się o zaledwie
dziesięć lat, by coś, co wtedy było na porządku dziennym — sprawdzanie
repertuaru kina w gazetach lub szukanie jego lokalizacji na tradycyjnej
mapie — dziś wydawało nam się prehistorią. Ale to nie wszystko — przeobrażeniu
uległo całe doświadczenie związane z kinem. W tym jednym przykładzie
możemy dostrzec koniec, transformację lub początek wielu branż.
1
 Erik Kain, ‘Grand Theft Auto V’ Crosses $1B in Sales, Biggest Entertainment Launch in
History, „Forbes”, 20 września 2013, http://www.forbes.com/sites/erikkain/2013/09/20/
grand-theft-auto-v-crosses-1b-in-sales-biggest-entertainment-launch-in-history.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
204
Era tradycyjnych filmów, telefonów stacjonarnych, zwykłych komórek, ksią-
żek telefonicznych, drukowanych gazet oraz papierowych map odeszła w przeszłość,
zastąpiona erą smartfonów, komunikacji bezpośredniej, recenzji społeczności
internetowych, internetowych zakupów oraz gier wideo.
W 2011 r. stratedzy Warner Bros. zaczęli powoli łączyć fakty, czego wyrazem
był zakup witryny z recenzjami filmowymi Rotten Tomatoes oraz aplikacji
filmowej Flickster. Te przejęcia pozwoliły firmie znaleźć swoje miejsce
w doświadczeniu, jakiego oczekuje współczesny klient, a także zapewniły
bardzo perspektywiczną cyfrową platformę. Jako właściciel aplikacji filmowej
i serwisu z ocenami filmów Warner Bros. ma idealną pozycję i może
uruchamiać nowe cyfrowe produkty, kształtować gusta konsumentów i wpływać
w ten sposób na ich decyzje, a także — jak spekulują niektórzy — sięgnąć
po swojego konkurenta, platformę Netflix. Chociaż Warner Bros. dostosowało
się do nowej sytuacji znacznie szybciej niż inni, to jednak mogłoby
wykazać się jeszcze większą zdolnością przewidywania. Gdyby przeprowadzili
powyższe ćwiczenie, które ma na celu pomóc w zrozumieniu tempa
zachodzących zmian, to być może już od dawna dysponowaliby własną
platformą cyfrową, oszczędzając w ten sposób miliony dolarów, i pokonawszy
Netfliksa, Google Play i Apple, kontrolowaliby cały rynek internetowej
dystrybucji filmów.
Jednym z najbardziej oczywistych wniosków z tego ćwiczenia jest to, że
masz o wiele większe szanse przekonania samego siebie i innych o niesamowitym
tempie zachodzących zmian, jeśli uda Ci się potraktować doświadczenie
klienta w sposób holistyczny. Zrozumienie, jak wiele może się
zmienić w krótkim czasie, jest bardzo istotne, gdyż tylko to może skłonić
Cię do podejmowania prób przewidywania przyszłości, które to próby nie
są zakotwiczone w status quo oraz nadadzą Twoim planom pilność.
KLUCZOWE BRANŻE, KTÓRE WARTO ŚLEDZIĆ
Łowca trendów musi wybiegać na kilka lat w przyszłość, gdyż tylko tam
mogą otworzyć się wyjątkowe szanse. Niestety, większość ludzi poświęca
zbyt wiele czasu na analizę aktualnej sytuacji w interesującej ich branży,
bez szerszego zastanowienia się nad potrzebami przyszłego klienta. Jak
dowodzi przykład z kinem, aby odblokować sobie większe szanse, należy
SPOJRZENIE NA POSZCZEGÓLNE BRANŻE
205
zastanowić się nad potencjalnymi zmianami, które mogą zajść w życiu naszego
klienta za trzy, pięć, a nawet za dziesięć lat. W przewidzeniu zmian
w zachowaniu pomoże nam analiza wielu rynków.
Przykładowo: dostrzeżenie powrotu do mody i stylu z lat 80. ubiegłego
wieku może przyczynić się do refleksji na temat cykliczności także innych
trendów. Niewykluczone, że widok sukienki z tamtych lat zachęci Cię do
baczniejszej obserwacji wszystkiego, co jest z tym związane — jak choćby
wpływów ówczesnych gier wideo na dzisiejsze media społecznościowe.
A za chwilę możesz przypadkowo natknąć się na nowe piwo w stylu vintage,
co skłoni Cię do rozważenia wszystkich możliwości, jakie otwierają się
przed Twoją firmą na fali nostalgii za tamtą epoką.
„Ci, którzy nie znają swojej historii, są skazani na jej powtarzanie” —
pisał irlandzki filozof i polityk Edmund Burke. Historii w szkole uczymy
się z wielu powodów, m.in. po to, by nie powtarzać tych samych błędów
i nie próbować planów i zasad, które już się nie sprawdzają. W poniższej
sekcji spróbuję uświadomić Ci tempo zmian w kilku kluczowych branżach,
pokazując charakterystyczne dla nich produkty i usługi. Mowa będzie o bardzo
skomplikowanych branżach z mocno rozbudowanymi rynkami, stąd
konieczność znacznych uproszczeń podsumowań. Służą one wyłącznie zaprezentowaniu
istotnych zmian, które Trend Hunter śledzi już od jakiegoś
czasu we współpracy z głównymi innowatorami w poszczególnych branżach.
Moda
Moda od dawna jest forpocztą zmieniających się trendów konsumenckich.
To branża, która rozwija się szybko, cechuje się dużą konkurencyjnością,
a współczesna kultura w dużym stopniu decyduje w niej o tym, co się
sprawdza, a co nie.
Moda jest fascynująca choćby z tego powodu, że niemal całkowicie brakuje
w niej barier wejścia. Zaskakująca może być dla Ciebie także informacja,
że projektanci nie mogą cieszyć się korzyściami płynącymi z praw autorskich,
gdyż ubiór traktowany jest na równi z potrawami, napojami i produktami
gospodarstwa domowego. Aby jakiś strój został objęty ochroną
prawną, jego projekt musi być zgłoszony w formie rzeźby, rysunku lub
zdjęcia. Takie wymogi sprawiają, że projektanci mogą swobodnie kopiować
prace innych (marki mogą jedynie chronić swoje logo, co po części wyjaśnia,
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
206
dlaczego tak wiele ekskluzywnych marek, jak Louis Vuitton czy Chanel,
tak mocno eksponuje na produktach swoje symbole). Najbardziej zadziwiające
w tym wszystkim jest to, że brak ochrony patentowej przyczynił się do
wybuchu niczym nieograniczonej kreatywności i szybkiego tempa ewolucji.
KIEDYŚ. Na przełomie XX i XXI w. rynek modowy był już wysoce konkurencyjny,
ale style były o wiele bardziej spójne. Wielkie imprezy, kampanie
reklamowe i media ograniczyły różnorodność. Ten efekt nie był zaskakujący.
Przed kilkoma dekadami było to bowiem zjawisko powszechne:
wszyscy oglądaliśmy te same programy telewizyjne, czytaliśmy te same magazyny
i uczestniczyliśmy w dość jednorodnej kulturze masowej. Nastolatki
kopiowały styl tych samych kilku gwiazd. Dzięki internetowi te czasy
są już pieśnią przeszłości. Dziś wszystko jest niezwykle zindywidualizowane,
od wzorów do naśladowania, poprzez niszowe społeczności po nasze preferencje.
Projektanci nie mogą już tworzyć jednej, „idealnej” linii, podpierać
jej kosztowną kampanią reklamową, umieścić w katalogu i oczekiwać, że
będzie się świetnie sprzedawać przez cały sezon.
DZIŚ. Moda podąża za nurtem dywergencji i za oczekiwaniami większej
personalizacji. Jak już widzieliśmy, sieci takie jak Zara i H&M odniosły
ogromny sukces dzięki zaoferowaniu dziesiątek tysięcy różnych produktów.
To podejście podważyło dotychczasowy pogląd, że zestaw produktów
powinien być ograniczony, aby móc skorzystać z ekonomii skali i usprawnić
zarządzanie zapasami. Niektórzy producenci wyszli naprzeciw pragnieniu
personalizacji tak dalece, że umożliwiają klientom samodzielne dostosowywanie
swoich ubiorów w internecie. Takie witryny jak Polyvore pozwalają
entuzjastom komponować własne kolekcje i stroje, które są następnie
podziwiane lub krytykowane przez innych internautów. Coraz większej
kontroli nad własną tożsamością modową towarzyszyło pojawienie się
fashionistów oraz popularnych społeczności, takich jak lookbooki, za pośrednictwem
których miliony miłośników publikują swoje „looki” na dany
dzień i uzyskują inspirację od ludzi z całego świata. W wyniku tego procesu
gwiazdy filmowe i telewizyjne tracą swoją rolę modowych autorytetów.
Wszystko to prowadzi do pewnego wniosku, który ma kluczowe znaczenie
dla innowatorów i przedsiębiorców: wpływ branży modowej wychodzi
daleko poza ubrania.
SPOJRZENIE NA POSZCZEGÓLNE BRANŻE
207
Początkowo może Ci się wydawać, że moda nie ma żadnego wpływu na
Twój biznes. Jednak w ostatnim dziesięcioleciu ja i moi współpracownicy
z Trend Huntera wielokrotnie przekonywaliśmy się, że nasi klienci, nawet
z najbardziej technologicznych branż, zwracają uwagę na subtelne zmiany
stylu i preferencji. Dziś każdy zwraca uwagę na kwestie estetyczne.
Oczywiste jest np. to, że gigant technologiczny Samsung chce, by jego
telefony były bardziej eleganckie i modne niż telefony firmy Apple.
Analogicznie koncernowi LG Electronics zależy na tym, by jego nowoczesne,
interaktywne lodówki były jednocześnie stylowe. Już nawet Intel stara
się przewidzieć, w którą stronę pójdzie moda w segmencie urządzeń bezprzewodowych.
JUTRO. Konwergencja z technologią będzie rosła w samej branży modowej,
a jej rezultatem będą zarówno urządzenia ubieralne, jak i interaktywne
przymierzalnie, które wykorzystują rzeczywistość rozszerzoną, by pomóc
klientowi dokonać wizualizacji różnych zestawów ubrań w różnych sceneriach.
Innowatorzy spoza branży będą coraz częściej łączyli swoje produkty
z modą. Przykładowo: GM był jednym z pierwszych koncernów motoryzacyjnych,
które prezentowały swoje pojazdy przy okazji pokazów mody.
A od 2005 r. Samsung aktywnie poszukuje i zatrudnia obiecujących koreańskich
projektantów mody — ruch, który pozwolił firmie na zrobienie
znacznego postępu w zakresie stylu urządzeń, a to właśnie ta cecha okazała
się istotna w walce z największymi rywalami, takimi jak Apple.
Szanse wynikające ze schematów
Dywergencja. Obecnie tylko kilka firm jest w stanie produkować „szybką
modę” i zapewnić możliwości personalizacji, ale w miarę upływu czasu
dołączać do nich będą pozostali gracze, co spowoduje prawdziwą eksplozję
wyboru i ekstremalnej kastomizacji. Dlaczego miałbyś kupować buty w centrum
handlowym, jeżeli możesz się dowiedzieć, jaki rodzaj obuwia najlepiej
pasuje do Twoich stóp, a następnie zamówić je dokładnie w takim
kolorze i materiale, jaki sobie wymarzysz? Ten rodzaj personalizacji jest
oczywistym trendem w modzie, ale jesteśmy przekonani, że zaobserwujemy
go także w wielu innych branżach.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
208
Konwergencja. Konwergencja mody, technologii, nowych materiałów oraz
trendów zakupowych przyniesie wiele nowych szans. Powinniśmy oczekiwać
konwergencji obejmującej: technologie ubieralne, drukarki 3D, przymierzalnie
wykorzystujące rzeczywistość rozszerzoną, nowoczesne, naszpikowane
technologiami stroje sportowe i bardziej zaawansowane rodzaje
materiałów.
Zmiana kierunku. Ponieważ technologia będzie umożliwiała przyspieszenie
procesu produkcyjnego i szybsze zmienianie modeli i wzorów, najlepszym
sposobem budowy wartości długofalowej będzie podniesienie
znaczenia marki i jej celu. Inteligentne użycie mediów społecznościowych
i marketingu doświadczeń pozwolą firmom przekierowywać marki tak, by
trafiały do różnych subkultur, wartości i celów społecznych.
Cykliczność. Moda zawsze będzie podatna na trend retro i inne cykliczne
zmiany. Koniecznie musisz więc zwracać uwagę na modę i poszukiwać w niej
innych trendów kulturowych, które mają zastosowanie także w Twojej branży.
Technologia
Mniej więcej co dziesięć lat następuje zmiana liderów technologicznych.
Weźmy np. stosunkowo prostą i skoncentrowaną branżę produkcji dysków
komputerowych. W latach 80. rynek 14-calowych dysków zdominowany
był przez firmy: Control Data, IBM i Memorex. Jednak zaledwie cztery lata
później cała trójka została zepchnięta w kąt przez firmy, które zaoferowały
dyski 8-calowe, a których liderem była firma Shugart. Po czterech latach
ich miejsce zajęli producenci dysków w rozmiarze 6,25 cala, wśród których
na samym szczycie stała Seagate. Tylko jedna firma spośród ówczesnych
liderów (Connor) pozostała wśród największych producentów pięć lat
później, gdy na rynek weszły dyski 3,5-calowe. Wystarczyły dwa lata, by firma
PrairieTek pokonała je wszystkie swoim dyskiem w rozmiarze 2,5 cala.
Jeśli spojrzeć na to z zewnątrz, wyraźnie widać, że ewolucja w stronę coraz
mniejszych dysków wydawała się oczywistym trendem. A jednak tak się jakoś
zawsze składało, że liderzy rynkowi nie nadążali za postępem i nie potrafili
się dostosować.
SPOJRZENIE NA POSZCZEGÓLNE BRANŻE
209
KIEDYŚ. W 2000 r. branża technologiczna była uważana za jeden wielki
przemysł o nieograniczonych możliwościach rozwoju. Producenci komputerów,
telefonów komórkowych, programiści i firmy internetowe często
byli traktowani łącznie i sądzono, że to oni będą rządzić tym światem.
Ta bańka pękła w 2001 r. Jednak jeszcze rok wcześniej konsumenci ekscytowali
się nowinkami technologicznymi i specyfikacjami sprzętu. Ludzie
pragnęli szybszych procesorów, większej ilości pamięci, lepszej rozdzielczości
i możliwie jak najwięcej funkcji.
DZIŚ. Obecnie wyraźnie widzimy, że technologia stanowi bardzo istotną
część życia ludzi i stanowi o sukcesie niemal każdej firmy. Okazji do konwergencji
technologicznych jest naprawdę cała masa — w szczególności
można znaleźć tysiące sposobów na włączenie mobilności do branż, które
dotychczas nie poddawały się zmianom. Coraz szybsze komputery generują
ogromne ilości informacji (big data), które pomagają korporacjom w bardziej
świadomym budowaniu strategii. Zaawansowane formy handlu elektronicznego
oraz targetowanie oparte na mediach społecznościowych sprawiają,
że reklama staje się coraz bardziej precyzyjna i skuteczna. Warstwa
sprzętowa schodzi na drugi plan, stawiając w centrum uwagi doświadczenie
użytkownika, design i oprogramowanie. Inteligentne firmy zatrudniają
i dbają o millenialsów — osoby z pokolenia, któremu przewagę zapewnia
fakt, że dorastało w epoce cyfrowej.
Widzimy, jak szybko zmieniają się urządzenia — ich wygląd i sposób
obsługi — od tradycyjnych komputerów typu desktop po laptopy, smartfony
i tablety. W każdej z tych kategorii sprzętu kiedyś najbardziej liczyły
się specyfikacja techniczna i moc obliczeniowa, ale obecnie ludzie nie pragną
już być posiadaczami szybszych telefonów. Dziś bardziej ekscytuje ich
styl, oprogramowanie i całościowy „ekosystem”. Ponieważ niemal wszystkie
smartfony są do siebie podobne — cienkie, lekkie i szybkie — tak naprawdę
jedyną rzeczą, która odróżnia jeden model od drugiego, jest to, co można
za ich pomocą zrobić.
JUTRO. Co więc czeka nas dalej? Wchodzimy w erę urządzeń ubieralnych
i stanowiących część naszego ciała. Czy nam się to dziś podoba, czy nie,
w przyszłości miliony osób będą wykorzystywały technologię do poprawy
wzroku i innych zmysłów, a także do uzyskania stałego i natychmiastowego
dostępu do informacji, wspomnień i rozrywki.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
210
Brzmi dramatycznie? Być może, ale weź pod uwagę następujące fakty:
pierwsze bioniczne oczy zostały wszczepione w 2002 r., z grami kontrolowanymi
myślami eksperymentowano w 2010 r., a w 2013 r. firma Google
zdołała zmieścić moc komputera w okularach. Szeroka integracja technologiczna
nie jest więc pytaniem „czy”, lecz „kiedy”.
Nie, nie wszystko będzie idealne. Jeśli chcesz zbadać ciemną stronę postępu,
obejrzyj trzeci odcinek brytyjskiego serialu Czarne lustro, w którym
przedstawiono możliwy scenariusz i potencjalny wpływ niektórych technologii
na nasze życie. Odcinek nosi tytuł Cała prawda o tobie i ukazuje
ludzkość, która nadmiernie polega na banku pamięci podłączonym stale
do internetu i noszonym za uchem. Ludzie mogą w każdej chwili przywołać
wspomnienia, ponownie doświadczyć swojej przeszłości i uzyskać dostęp
niemal do każdej informacji. Chociaż brzmi to kusząco, zastanówmy
się, co to może oznaczać dla ich relacji z innymi. W filmie pokazano parę,
która utknęła niczym stara płyta na uszkodzonym rowku i w kółko odtwarza
najgorsze kłótnie i spory. Wyobraź sobie, że ciągle pamiętasz najbardziej
bolesne słowa, jakie wypowiedziała bliska Ci osoba, lub też że możesz
bezustannie odtwarzać sceny, które doprowadziły do wybuchu gniewu
i zazdrości. To nie może być dobre dla żadnej relacji.
Mimo kilku nieuniknionych problemów, powodów do ekscytacji i zadowolenia
będzie o wiele więcej. Przyszłe pokolenia będą kształtowane
przez bardziej spersonalizowane produkty i doświadczenia, gdyż technologia
umożliwi szybkie tworzenie krótkich serii i produktów dostosowanych
do potrzeb konkretnej osoby. Dzięki drukarce 3D będziesz mógł wydrukować
to, co chcesz, dzięki bioinżynierii będziesz żył dłużej i używał
produktów zrobionych z zaawansowanych materiałów, o jakich nawet Ci
się nie śniło. Twoje ulubione firmy będą wykorzystywały dostarczone im
dane, by tworzyć doświadczenia i produkty dostosowane konkretnie do
Twoich potrzeb. Reklamy będą spersonalizowane, a rozrywka zaangażuje
więcej zmysłów.
Niektórzy będą się guzdrać — na pewno znajdą się firmy, które nie zaczną
w porę stosować mediów społecznościowych, pozostaną przy starych
wersjach przeglądarek i spróbują radzić sobie za pomocą powolnych, niepraktycznych
komputerów. Z czasem będą musiały ustąpić pod naporem
głodnych sukcesu firm napędzanych przez społeczności internetowe. Już
dziś zadaj sobie kilka trudnych pytań: kto uważnie obserwuje mój rynek?
SPOJRZENIE NA POSZCZEGÓLNE BRANŻE
211
Jakie start-upy lub kapitały VC zaczynają wchodzić do mojej branży? Jak za
dziesięć lat będzie musiała wyglądać moja firma, by zdominować rynek lub
chociaż na nim przetrwać?
Szanse wynikające ze schematów
Redukcja. Rozwój technologii doprowadził do wyrównania szans i powstania
platform, które umożliwiają jednostkom prowadzenie własnych
przedsiębiorstw. Mowa tu o takich platformach, jak: eBay, Fiverr, Kickstarter
oraz rynki aplikacji Google, Apple i Amazona. Dzięki takim witrynom
i ich funkcjonalnościom klienci mogą zaspokajać swoje potrzeby.
Akceleracja. Nowe technologie pozwalają innowacyjnym firmom przeanalizować,
co tak naprawdę podoba się klientom, dzięki czemu będą mogły
łatwiej zapewnić im odpowiednie doświadczenia. Innowacje w dziedzinie
technologii ubieralnej, w rzeczywistości wirtualnej i w mediach społecznościowych
pomogą przedsiębiorcom dostosować biznes do potrzeb klientów.
Dywergencja. Produkty i usługi jutra będą lepiej dostosowane do potrzeb
klienta dzięki technologii, która umożliwia personalizację tak w świecie cyfrowym,
jak i rzeczywistym. W ten sposób powstaną całkowicie nowe sposoby
zaspokajania indywidualnych potrzeb — od szytych na miarę rozwiązań
po produkty z drukarki 3D.
Handel detaliczny
Sposób, w jaki dokonujemy zakupów, szybko się zmienia, a wpływ tych
zmian obejmuje niemal wszystkie kategorie. Aby lepiej zrozumieć zakres
zmian, przypomnijmy sobie przeskok, jakiego dokonaliśmy od nudnych,
utrzymanych w jednakowych kolorach centrów handlowych do sklepów
internetowych opartych na mediach społecznościowych i przymierzalni,
w których wykorzystuje się rzeczywistość rozszerzoną.
KIEDYŚ. Pod koniec lat 90. ubiegłego wieku sklepy były miejscami, do
których należało się udać, by kupić ubrania, żywność i inne produkty. Dominowały
duże sieci handlowe, konkurujące ze sobą asortymentem i ceną.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
212
Potem przyszła fala handlu internetowego i dokonała się ostateczna bitwa
na ceny i wybór towarów. Tradycyjne sklepy zaczęły być nagle postrzegane
jako przestarzałe i należące do poprzedniej epoki. Wiele firm popełniło
błąd i podążając za modą, skierowało zdecydowanie zbyt wiele energii w rozwój
swoich witryn internetowych.
Wtedy wydarzyło się coś nieoczekiwanego. Bańka internetowa pękła,
boleśnie karcąc wszystkich tych, którzy przeinwestowali w internet. Nastąpił
naturalny w takich sytuacjach powrót do konserwatywnych zachowań.
Jednak przed handlem było jeszcze wiele burz. W 2007 r. przyszedł
kryzys, który dla wielu dużych sieci handlowych oznaczał bankructwo.
Upadły m.in.: Circuit City, Linens ’n Things, KB Toys, Border Books, Ritz
Cameras czy Eddie Bauer. Mnóstwo innych sieci musiało przejść restrukturyzację.
Wiele firm wstrzymało się z remontami, pozostając przy prostym
i nieciekawym wystroju. I chociaż było kilka godnych uwagi wyjątków —
firmy, które zdołały wprowadzić nowe modele — ogólnie rzecz biorąc,
była to dekada o mocno ograniczonej innowacyjności.
Jednocześnie marketing zaczął coraz wyraźniej przenosić się do mediów
społecznościowych i marki uświadomiły sobie, że każdy klient ma możliwość
podzielenia się ze światem swoimi doświadczeniami — tak dobrymi, jak
i złymi. Była to jednocześnie ogromna szansa i wielki koszmar PR-owski.
DZIŚ. Przedsiębiorstwa pospiesznie remontują swoje sklepy stacjonarne,
unowocześniając ich układ, technologię i robiąc lifting całej marki. Starają
się upodobnić do marek ulubionych przez miliony — firm takich jak:
Starbucks, Urban Outfitters, Lululemon, Apple i Victoria’s Secret, które
osiągnęły mistrzostwo w projektowaniu całych doświadczeń i bez problemów
poradziły sobie z zawirowaniami na rynku. Wiele sieci handlowych
unowocześniło ofertę restauracyjną i zadbało o estetykę, aby przekonać
klientów, że centrum handlowe nie jest wyłącznie miejscem robienia zakupów.
Poszczególne marki zaczęły wykorzystywać marketing mobilny i media społecznościowe,
by nawiązać kontakt z klientami w sklepach.
JUTRO. W następnej dekadzie sieci detaliczne będą poświęcały więcej czasu
i pieniędzy na badania dotyczące technologii sprzedażowych oraz na sklepy
fizyczne, próbując utworzyć głębsze doświadczenia kulturowe dla swoich
niszowych klientów. Wielu liderów branżowych postrzega to podejście jako
SPOJRZENIE NA POSZCZEGÓLNE BRANŻE
213
jedyną możliwą linię obrony przed atakiem ze strony handlu elektronicznego.
Widzą nadzieję w bardziej holistycznym schemacie konwergencyjnym.
By podać konkretny przykład: w przyszłości Twoja wyprawa do sklepu spożywczego
będzie prawdopodobnie miała elementy cyfrowe, m.in. w postaci
propozycji menu dostosowanego do Twoich konkretnych potrzeb, a także
doświadczenia w samym sklepie (np. kontakt z szefami kuchni i dietetykami),
które wzbudzą Twoje zainteresowanie zdrowym sposobem odżywiania
się oraz produktami o wyższej jakości. Technologia prawdopodobnie
wpłynie na to, że będziesz częściej próbował nowych rzeczy, więcej kupował
i bardziej cieszył się życiem.
Szanse wynikające ze schematów
Konwergencja. W wielu firmach sklepy stacjonarne, programy marketingowe
i sklep internetowy już zaczęły się powoli ze sobą łączyć. W bliskiej
przyszłości różne rodzaje konwergencji przyniosą niezliczone szanse, włącznie
z zakupami powiązanymi z sieciami społecznościowymi, sklepami hybrydowymi
oraz wykorzystaniem rzeczywistości rozszerzonej (cyfrowe
przymierzalnie oraz wirtualne doświadczenia).
Redukcja. Powinniśmy spodziewać się ciągłego upraszczania procesu zakupowego,
opartego na dążeniu ludzi do prostoty i pragnieniu lepszego
zaspokajania swoich potrzeb. Ten trend będzie zapewne powiązany ze
zwiększonym zainteresowaniem wszelkimi formami abonamentów i subskrypcji,
z niemonetarnymi formami płatności (płatność za pomocą tweetów
lub wymiana barterowa), automatami sprzedającymi produkty niszowe, przesuniętą
dostawą (sklep jako miejsce zamawiania versus online) oraz koncepcjami
sklepów monotematycznych.
Dywergencja. Duże sieci handlowe, sklepy internetowe i ekonomia skali,
tak charakterystyczne dla poprzedniej dekady, które pchały nas w stronę
nudnych i przerośniętych centrów, sprawiły, że dziś potrzeba czegoś nowego
i świeżego. To sprawi, że bardziej zainteresujemy się sklepami tematycznymi,
ideą sklepu w sklepie, sklepami tymczasowymi (typu pop-up),
firmami, które oferują niezwykle wysoki poziom obsługi, personalizacją
oraz sklepami, które oferują „shoppertainment” — doświadczenia mające za
zadanie zachwycić klientów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
214
Massmedia
Internet i technologie mobilne zmieniły układ sił na rynku medialnym, od
kilku dużych nadawców do milionów indywidualnych producentów treści.
Nadawcy podjęli zakrojone na szeroką skalę inicjatywy, zdając sobie sprawę
z tego, że albo się dostosują, albo znikną. Jeszcze większe zmiany czekały
korporacje. W pewnym momencie niemal wszystkie stały się swoistymi
firmami medialnymi, obecnymi w mediach społecznościowych, prowadzącymi
blogi i kanały wideo. W miarę jak nakłady na reklamę będą dalej
przesuwały się w stronę platform społecznościowych, krajobraz medialny
musi ulec jeszcze głębszym przeobrażeniom.
KIEDYŚ. W latach 90. ubiegłego wieku władza była skoncentrowana w rę-
kach nielicznych. Kilku największych nadawców kontrolowało częstotliwości
radiowe, kilka innych sieci dzieliło między siebie tort telewizyjny,
a kilka największych koncernów prasowych kontrolowało krajowy rynek
czasopism. Tworzenie treści — radiowych i telewizyjnych programów informacyjnych
i rozrywkowych, a także artykułów prasowych — było kosztowne.
Reklama w najatrakcyjniejszym paśmie nadawania lub w najlepszych
czasopismach często pochłaniała większość budżetu marketingowego korporacji
— były to miliony dolarów rocznie.
DZIŚ. Obecnie cały ten system można pominąć. Firmy i osoby prywatne
mogą uzyskać niezwykłą trakcję dzięki wirusowemu wideo lub przekonują-
cej historii. Styl komunikacji uległ diametralnej zmianie, przechodząc z systemu
„jeden do wielu” na „wielu do wielu”. To już ma wpływ na nasze życie,
preferowany styl, wybory produktowe i poczucie przynależności.
Zmiana ta była niezwykle bolesna dla tradycyjnych nadawców, redakcji
magazynów i gazet — wszyscy oni musieli ograniczyć zakres swojej działalności
lub ogłosić bankructwo. Rezultat: tradycyjne media dokonują rewizji
swoich sztywnych zasad dotyczących długości historii, formatów wideo
oraz poziomów wynagrodzeń, które okazały się nieprzystające do nowej
rzeczywistości.
Wyobraź sobie, że pracujesz w redakcji gazety, magazynu lub telewizji
w średniej wielkości mieście. W przeszłości we wszystkich tych miejscach
płacono kilka tysięcy dolarów za ciekawą historię. Obecnie miliony blogerów
biją te firmy na głowę pod względem szybkości, z jaką są w stanie dostarczyć
SPOJRZENIE NA POSZCZEGÓLNE BRANŻE
215
newsy, żądając za to tylko kilku dolarów. Jeżeli więc pracowałeś w tej branży,
być może w pierwszym odruchu próbowałeś konkurować z blogerami,
uparcie robiąc swoje. Niestety, w dzisiejszych czasach ludzie szukają najnowszych
wiadomości w swoich ulubionych witrynach. Liczą się dla nich
przyzwyczajenia, a nie jakość dziennikarskiego rzemiosła. Prędkość dostarczania
informacji jest najważniejsza.
JUTRO. Nadawcy telewizyjni będą musieli w jakiś sposób bronić się przed
mediami strumieniowymi oraz internetowymi, zapewniając doświadczenie
dające głębszą immersję, poprzez np.: rzeczywistość wirtualną (technologię,
która zmieni cały nasz sposób postrzegania świata), 3D, telewizję interaktywną,
w której widzowie mogą wybierać zakończenie programu. Stacje
radiowe, konkurujące z bezpłatnymi stacjami internetowymi i użytkownikami,
którzy w swoich samochodach wolą słuchać muzyki przesyłanej z telefonów
komórkowych, będą musiały skoncentrować się na swojej największej
zalecie, jaką jest lokalny zasięg. Gazety poniewczasie przeszły na wydania
internetowe — w większości przypadków zrobiły to zbyt późno, by powstrzymać
odpływ reklamodawców. Aby przetrwać, pozostałe jeszcze na
rynku tytuły będą musiały poddać się całkowitej restrukturyzacji. Niektóre
skoncentrują się na tematach lokalnych, inne znacznie ograniczą swoją
działalność, a jeszcze inne przerzucą się na nowe formy medialne.
Jednostki będą odgrywać coraz istotniejszą rolę na tym rynku, jako niezależni
twórcy artykułów, podcastów i materiałów wideo. Przy tak wielu
twórcach wzrośnie rola serwisów agregujących i segregujących nadesłane
materiały. Ludzie już teraz częściej szukają aktualnych wiadomości na Facebooku
zamiast odwiedzać swoją ulubioną witrynę informacyjną.
Technologia będzie coraz bardziej zmieniała sposób, w jaki doświadczamy
mediów, czy to poprzez gry, interaktywność, rzeczywistość wirtualną,
hologramy, personalizację, 3D, czy też integrację sieci społecznościowych.
Zamiast grać w gry wideo lub biernie oglądać film, wyobraź
sobie przygodowy film 3D, który został dostosowany do Twoich konkretnych
oczekiwań i w którym grasz Ty sam i Twoi przyjaciele. Nowe technologie
są szczególnie atrakcyjne dla dużych nadawców, gdyż mają oni nadzieję,
że w większym stopniu ochroni ich to przed piractwem i podniesie
barierę wejścia na rynek dla mniejszych graczy.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
216
Na koniec najbardziej interesująca i potężna siła kształtująca media,
o której już wspominałem. Faktem jest, że obecnie każda firma na świecie
jest wydawcą i nadawcą treści. W początkowym okresie mediów społecznościowych
firmy kontaktowały się z klientami za pośrednictwem tylko
dwóch serwisów: Twittera i Facebooka, jednak w czasach, gdy ludzie coraz
częściej pomijają reklamy, to treść jest najważniejszym medium. Przekonujące
historie są najlepszą formą reklamy i to właśnie dlatego firmy będą
coraz bardziej zainteresowane usługami polegającymi na tworzeniu, zbieraniu,
porządkowaniu i prezentowaniu ich treści. Jak na ironię, miejsce
w tym nowym świecie mogą na powrót znaleźć ci, którzy stanowili o potędze
tradycyjnych mediów — świetni dziennikarze, interesujące osobowości i głosy
radiowe. Po co reklamować się w mediach, jeśli można być właścicielem
własnych mediów? Takie marki jak Red Bull, Diesel czy Dove były pionierami
na tym rynku, tworząc własne wirusowe wideo już w 2006 r. Rok
później powstał Red Bull Media House. Producent napoju energetyzującego
opisuje to jako „wieloplatformową firmę medialną, skoncentrowaną na sporcie,
kulturze i stylu życia”, która oferuje „szeroki wybór wysokiej jakości produktów
medialnych i interesujące treści w zróżnicowanych kanałach medialnych,
obejmujących treści TV, mobilne, cyfrowe, audio i drukowane”.
Szanse wynikające ze schematów
Konwergencja. W następnej dekadzie będziemy świadkami prawdziwej eksplozji
konwergencji mediów, w miarę jak nowe technologie będą pociągały
za sobą coraz intensywniejszą konkurencję ze strony niezależnych producentów
treści. Powinniśmy się spodziewać, że coraz więcej marek będzie
uczestniczyło w produkcji mediów (zamiast wydawać pieniądze na tradycyjną
reklamę). Więcej też będzie doświadczeń interaktywnych (wykorzystujących
rzeczywistość rozszerzoną i wirtualną, a także dających możliwość
zaplanowania własnej przygody), integracji internetu z telewizją, konwergencji
gier wideo i telewizji, jak również rozrywek połączonych z zakupami.
Dywergencja. Aby wyróżnić się na tak bardzo zatłoczonym rynku, firmy
— tak duże, jak i małe — będą musiały zaproponować coś naprawdę odmiennego
(dywergentnego) lub mocno spersonalizowanego. W praktyce będzie
to oznaczało osobiste treści, indywidualnie dobrane reklamy i zaskakujące
SPOJRZENIE NA POSZCZEGÓLNE BRANŻE
217
doświadczenia. Nadawcy programów na żywo będą dążyć do wprowadzania
najnowszych technologii i starać się zapewnić doświadczenie, w którym
widzowie będą głębiej zanurzeni, szczególnie w sporcie i przy zastosowaniu
rozszerzonej rzeczywistości, za pomocą której będą mogli prezentować
statystyki live, zintegrowane informacje z mediów społecznościowych
(np. możliwość obserwowania na bieżąco reakcji naszych przyjaciół na to,
co dzieje się na ekranie), a także trójwymiarowości.
Redukcja. Okazje w przyszłych mediach będą związane z dążeniem do
prostoty oraz poszukiwaniem nowych modeli biznesowych, które nie będą
obciążone strukturami kosztów odziedziczonymi po poprzednich modelach.
Przemysł spożywczy
Ewolucja w sposobie jedzenia i robienia zakupów produktów spożywczych
napędzana jest coraz większą świadomością i wiedzą na temat składników,
zdrowia, wellnessu, internetową społecznością smakoszy oraz ogólnym trendem
obserwowanym w pokoleniu powojennego wyżu demograficznego,
które jest coraz bardziej świadome wpływu ich wyborów na zdrowie i jakość
życia.
KIEDYŚ. Płatki kukurydziane firmy Kellogg, Mac&Cheese firmy Kraft,
Spam, Doritos i keczup marki Heinz to tylko kilka przykładów popularnych
produktów spożywczych, które od dziesięcioleci dominowały na
półkach i stołach amerykańskich domów. Te marki-ikony przetrwały recesję
i znalazły trwałe miejsce w popkulturze. Robienie zakupów oznaczało
cotygodniową wyprawę do dużego supermarketu, z którego przywoziło się
wymienione powyżej oraz inne pakowane produkty znanych i szeroko reklamowanych
marek. Świeże owoce i warzywa raczej nie zajmowały zbyt
wiele miejsca na talerzu.
DZIŚ. Nawyki żywieniowe i zakupowe ulegają zmianie pod wpływem rosnącej
świadomości zdrowotnej, uświadomienia na temat pochodzenia poszczególnych
produktów oraz powrotu mody na przekształcanie posiłków
we wspólne biesiady z przyjaciółmi lub rodziną. Z coraz większą podejrzliwością
spoglądamy na wysoko przetworzoną żywność pakowaną. Ludzie
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
218
na całym świecie zaczynają obawiać się nadmiaru środków konserwujących,
tłuszczu, cukru i soli (a nawet glutenu i nabiału), a robią to pod wpływem
reportaży, informacji medialnych oraz celebrytów takich jak Jamie Oliver
i Michelle Obama, którzy postanowili wydać walkę epidemii otyłości wśród
Amerykanów. Zdrowie i smak wygrywają z niezdrowymi i niesmacznymi
produktami gotowymi.
Liczne reportaże na temat barów szybkiej obsługi, przełowienia mórz
i oceanów, a także genetycznie modyfikowanej żywności również przyczyniły
się do zwiększonego zainteresowania opinii publicznej alternatywnymi
możliwościami. Trend zmierza w stronę zdrowia i wellnessu, a to oznacza
wybór produktów naturalnych, przestrzeganie zasad wellnessu w kuchni,
alternatywne diety oraz zakupy od lokalnych, zaufanych producentów
żywności. Dostrzegając te nowe priorytety konsumentów, niektóre firmy
zmniejszyły swoje porcje, ograniczyły stosowanie niezdrowych składników
lub opracowały zdrowsze substytuty, np. frytki Satisfries dostępne w sieci
Burger King mają o 40% mniej tłuszczu niż ich „normalne” wersje.
Niedawno powstała nowa kultura smakoszy, budowana przez szefów
kuchni, którzy stali się celebrytami, oraz przez liczne telewizyjne programy
kulinarne. Internet spopularyzował blogi kulinarne oraz dał początek
modzie fotografowania swoich posiłków, zarówno spożywanych w restauracji,
jak i samodzielnie przygotowywanych w domu. Wszystko to przekłada
się na zainteresowanie potrawami regionalnymi, markami rodzinnymi
oraz lepszymi nawykami żywieniowymi. Ludzie masowo wykupują
abonamenty w firmach, które oferują im subskrypcję serów, win lub zestawów
do przyrządzania wykwintnych posiłków. Można już nawet zamówić
subskrypcję spersonalizowanych rozpisek menu, a także zakupić
batony musli i suplementy dostosowane do wymagań zdrowotnych konkretnej
osoby.
JUTRO. Na rosnącym rynku produktów spożywczych największą rolę
odegra schemat konwergencji. Sukces kryje się w inteligentnym połączeniu
zdrowia, lokalnych dostawców i doświadczenia. Wiele spośród największych
i najpotężniejszych marek będzie odczuwało presję na szybkie dostosowanie
się do ogólnego trendu, zmianę składników i źródeł pozyskiwania pół-
produktów. Jak w przypadku gigantów na rynku komputerowym, które
nie dostosowały się do rewolucji komputerów osobistych lub nie dostrzegły
SPOJRZENIE NA POSZCZEGÓLNE BRANŻE
219
w porę potencjału kryjącego się w internecie, tak samo będzie w przypadku
firm produkujących pakowane dania gotowe, które to firmy będą miały
problemy z utrzymaniem się na rynku. Wynika to z faktu, że nakierowane
są one raczej na ochronę wartości swojej marki. Cechuje je mentalność
farmera. Niedawno usłyszałem od pracownicy jednego z największych koncernów
spożywczych, że jej marka jest świetna w czymś, co określiła „produkcjonizacją
i optymalizacją produktu”, ale kiepsko sobie radzi z wyszukiwaniem
„właściwych” nowych produktów i z odejściem (na zasadach
dywergencji) od tradycyjnego sposobu myślenia.
Duży wpływ na sposób robienia zakupów będzie miał dalszy rozwój
handlu internetowego. Oprócz rosnącej popularności różnego rodzaju subskrypcji
i abonamentów ludzie coraz chętniej będą korzystać z oferty sklepów
online, które zaproponują im świeże produkty wraz z dostawą w odpowiednio
niskich cenach. Popularność sklepów internetowych będzie dalej
napędzana rozwojem technologii inteligentnych domów, która zintegruje
wiele elementów: podłączone do internetu urządzenia kuchenne, przepisy
online, coaching, cyfrowe zarządzanie zapasami oraz dostawę produktów.
Klienci będą mogli z łatwością zamawiać produkty z przepisów kulinarnych,
które znaleźli na swoich ulubionych blogach lub widzieli w programie kulinarnym.
Wystarczy jedno kliknięcie, by zdobyć przepis i wszystkie składniki
niezbędne do odtworzenia dania, które przed chwilą przyrządził szef
kuchni z gwiazdką Michelina lub bloger kulinarny.
Szanse wynikające ze schematów
Redukcja. Uproszczenie nadal będzie głównym trendem w branży żywieniowej.
Powinniśmy oczekiwać prawdziwej eksplozji eksperymentów z prostotą,
marek rodzinnych, food trucków, sklepów specjalistycznych, takich
jak te, w których oferowane są jedynie soki, jogurty, ciasteczka, czekolada
itd. Internet pozwoli także na poszerzenie oferty abonamentowej — powstaną
kluby wysyłkowe oferujące jeden produkt lub zestaw produktów:
od sera, poprzez czekoladę aż po wino. Konsumenci mogą także liczyć na
„porcjowane rozkosze podniebienia” — małe porcje („na jeden gryz”)
produktów wysokokalorycznych, takich jak ciastka, burgery itd.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
220
Cykliczność. Widzieliśmy już, w jaki sposób branża modowa wykorzystała
nostalgię za latami 60., 70. i 80. Ten sam trend pojawi się także w branży
gastronomicznej i zobaczymy triumfalny powrót takich klasycznych potraw
jak kanapka z serem.
Konwergencja. Wiele firm będzie wchodziło w partnerstwo z innymi graczami
na rynku, tworząc w kreatywny sposób wspólne marki i łącząc się
z innymi branżami, np. poprzez wzrost zainteresowania programami dotyczącymi
wellnessu.
Przedsiębiorczość
Coraz więcej osób wykazuje aspiracje biznesowe, co zmienia dotychczasowy
krajobraz biznesu. W ostatnich latach zdecydowanie wzrosła liczba
start-upów i nowych firm. W dużych korporacjach tworzenie nowych biznesów
stało się narzędziem służącym do podejmowania wyzwań i zwiększania
zdolności organizacji do adaptacji. Aby lepiej zrozumieć to zjawisko,
powinniśmy uważniej przyjrzeć się zachodzącym zmianom.
KIEDYŚ. Gdy osoby urodzone w latach powojennych — tzw. pokolenie
baby boomers — weszły na rynek pracy w latach 60. i 70., wiele z nich odczuwało
presję ze strony swoich rodziców, którzy przeżyli wojnę, by znaleźć
stabilne, pewne zatrudnienie, dzięki któremu będzie można utrzymać
całą rodzinę. To był okres, w którym duże amerykańskie firmy świetnie
prosperowały i powiększały się, a miejsce na liście Fortune 500 było oznaką
honoru i dowodem na osiągnięcie stabilności i odpowiedniego statusu.
DZIŚ. Obecnie pragnienie pracy w stabilnej korporacji zostało zastąpione
przez wysokie aspiracje jednostek. Między 2004 a 2014 r. liczba ludzi wpisujących
w wyszukiwarkę hasło „korporacja” zmniejszyła się o połowę, natomiast
liczba wyszukań hasła „przedsiębiorca” zwiększyła się o 50%. Statystyki
rządowe dowodzą ogromnego wzrostu liczby zakładanych firm.
Jesteśmy świadkami procesu darwinowskiego. Ludzie coraz częściej chcą
być częścią czegoś, co rozwija się i dostosowuje — czy chodzi o start-up,
małą firmę, czy większe przedsiębiorstwo, które jednak dostrzega konieczność
zaoferowania swoim pracownikom możliwości rozwoju, jakie mieliby
w mniejszych, bardziej elastycznych firmach.
SPOJRZENIE NA POSZCZEGÓLNE BRANŻE
221
Wszystkie organizacje muszą być dziś lepiej przygotowane na zmiany
i podchodzić do konieczności adaptacji tak, jak czynią to start-upy. Produkcja
masowa i ekonomia skali tracą na znaczeniu. Liczne trendy demograficzne
wpływają na zwiększenie ducha przedsiębiorczości, jak choćby
napływ na rynek pracy osób z pokolenia millenialsów (zwanego także pokoleniem
Y, a obejmującego osoby urodzone w latach 1980 – 1995), większa
liczba kobiet podejmujących pracę oraz wspomniane już pokolenie baby
boomers, które wyznaje zasadę „pracy do upadłego”.
Pokolenie millenialsów zostało ciężko doświadczone wysokim wskaź-
nikiem bezrobocia wśród absolwentów. W gruncie rzeczy to właśnie przedsiębiorczość
może stać się znakiem rozpoznawczym ludzi tego pokolenia,
którzy są niezwykle kreatywni i zmotywowani do poszukiwań satysfakcjonującej
pracy oraz sposobu życia. To pokolenie wkroczyło w dorosłość
w okresie, w którym wiele społeczności internetowych umożliwiało podjęcie
biznesów traktowanych hobbistycznie, czego przykładem mogą być takie
platformy jak: Etsy, Fiverr, eBay i Kickstarter. Dwudziesto- i trzydziestokilkulatkowie
traktują ambicje związane z przedsiębiorczością jako coś
normalnego i komfortowo czują się w sytuacji, w której muszą czerpać pieniądze
na utrzymanie z kilku źródeł jednocześnie, eksperymentując z potencjalnymi
biznesami.
Kobiety stanowią obecnie jeden z większych segmentów wśród przedsiębiorców.
W końcu doszło do zrównania pozycji obu płci i zdecydowanie
większa niż przed laty liczba kobiet sięga dziś po najwyższe stanowiska
(czego doskonałymi przykładami mogą być Sheryl Sandberg, dyrektor
operacyjny firmy Facebook, oraz Marissa Mayer, dyrektor generalny
Yahoo!). W internecie roi się od publikacji i społeczności, które inspirują
kobiety do realizacji własnych ambicji. Blogerki — od dwudziestokilkulatek
(np. Elise Andrew z I Love F**king Science) po kobiety w słusznym wieku
— często odnoszą większe sukcesy niż mężczyźni.
Z kolei pokolenie baby boomers uczy nas, że wiek 60 lat to nowa pięć-
dziesiątka. Ci ludzie wciąż są aktywni, uprawiają sporty i ciężko pracują,
finansując start-upy i prowadząc firmy oparte na swoich hobby i pasjach.
Ciekawe jest to, że tworzą wyjątkowo zgrany duet z millenialsami. Badania
dowodzą, że ludzie z pokolenia powojennego wyżu demograficznego, dysponujący
szerokim doświadczeniem, sporymi zasobami finansowymi i rozbudowanymi
sieciami towarzyskimi, które pomagają im w wyszukiwaniu
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
222
talentów, odnoszą większe sukcesy w zakładanych przez siebie firmach lub
start-upach niż jakakolwiek inna grupa demograficzna.
JUTRO. Proces zmniejszania się barier wejścia na rynek nadal będzie katalizatorem
zmian. Rozwój technologii ułatwi identyfikowanie potrzeb
rynkowych, tworzenie prototypów, uzyskiwanie funduszy, poszukiwanie
partnerów, budowanie marki i nawiązywanie kontaktu z klientami. Jest to
jednocześnie ważne ostrzeżenie dla większych organizacji: żeby przetrwać,
muszą rozbudzić w sobie wewnętrznego ducha przedsiębiorczości. Dobra
wiadomość jest taka, że pracownicy nigdy nie byli lepiej na to przygotowani.
Te same zasoby, które ułatwiają otwieranie nowej firmy, można wykorzystać
do eksperymentowania z nowymi produktami i usługami. Przedsię-
biorco, pamiętaj: nie musisz inwestować dużych pieniędzy i od razu skakać
na głęboką wodę. Dzięki internetowym narzędziom i platformom oraz wsparciu
ze strony podobnych do Ciebie osób pracujących w niepełnym wymiarze
możesz zacząć od zrobienia małego kroku i przeprowadzenia kilku
eksperymentów.
Szanse wynikające ze schematów
Redukcja. Przy tak dużej liczbie platform sprzedaży i wymiany usług rozpoczęcie
prostego biznesu, który rozwiązuje jeden konkretny problem,
nigdy nie było tak łatwe. Oznacza to, że w przyszłości będziemy mieli do
czynienia z firmami zbudowanymi na pasji ich właścicieli oraz oferującymi
bardzo niszowe usługi.
Cykliczność. Ponieważ pokolenie osób w wieku 60 – 70 lat jest tak aktywne
na polu przedsiębiorczości, możemy spodziewać się powstania wielu
możliwości zarobku w branżach związanych z wellnessem, ale także ze
wszystkimi działaniami, w jakie ludzie ci mogą się angażować, np. firmami
opartymi na hobby ich właścicieli.
Zmiana kierunku. Na rynku wyróżniać się będą te start-upy i nowe firmy,
które zdołają zbudować głębszy związek z klientem — mogą to być np.
firmy turystyczne z głębszym przesłaniem i przedsiębiorstwa, które mają
na uwadze dobro społeczeństwa. Klienci będą reagować nie tylko na sam
produkt, ale także na autentyczną misję.
SPOJRZENIE NA POSZCZEGÓLNE BRANŻE
223
UWAGI NA TEMAT KILKU INNYCH BRANŻ
Oprócz tej grupy najważniejszych dla przyszłości branż, które powinieneś
mieć pod stałą obserwacją, są jeszcze inne, które mogą być istotne dla
Twojego rynku lub osobistych pasji. Poniżej przedstawiam kilka branż,
które mogą okazać się szczególnie płodne pod względem interesujących
nowych idei.
MOTORYZACJA. Branża ta była jedną z pierwszych, które odrzuciły
podejście farmera i przyjęły sposób myślenia myśliwego. Po kryzysie finansowym
w 2008 r. amerykańscy producenci samochodów zostali zmuszeni
do aktywnego poszukiwania sposobu na zaspokojenie całkowicie
nowych preferencji klientów. W dodatku na scenie pojawił się nowy gracz.
Tesla udowodniła, w jaki sposób inwestycje w nowe, zaawansowane technologie
oraz przyjęcie świeżego modelu biznesowego mogą zagrozić każ-
demu przemysłowi, nawet takiemu, który wymaga ogromnych nakładów
inwestycyjnych. Dziś większość producentów samochodów eksperymentuje
z technologią hybrydową, ogniwami paliwowymi i elektrycznością.
Niektóre badają możliwości „autonomicznej jazdy”, co oznacza rozwój
technologii pozwalającej przewidzieć zagrożenia na drodze w celu zapewnienia
bezpieczeństwa pasażerom przewożonym z punktu A do punktu B
bez udziału kierowcy. Jednocześnie rośnie wpływ branży modowej. Skoro
klienci oczekują, że „cztery kółka” będą odzwierciedlały ich osobowość,
styl i status, to w przyszłości będziemy widzieli zarówno nowe rozwiązania
stylistyczne, jak i pojazdy w stylu retro, których celem jest wzbudzanie nostalgii
za minionymi czasami i klasycznymi markami samochodowymi.
(Często nowe samochody są projektowane w tak subtelny sposób, że nawet
nie zauważamy, iż są nawiązaniem do modeli z przeszłości). Okazje w tym
segmencie będą dotyczyły także większej integracji z urządzeniami mobilnymi,
możliwości strumieniowego przesyłania mediów, samochodów autonomicznych,
zwiększonego bezpieczeństwa, tanich pojazdów elektrycznych,
a także wszystkiego, co ma związek z modą i designem.
FINANSE. Finanse na pozór nie są dobrym obszarem do analizowania
innowacji. Ludziom wydaje się, że jest to branża konserwatywna, w której
nie ma miejsca nawet na odrobinę ryzyka i polotu. Jednak jako łowca trendów,
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
224
który zaczynał w bankowości, nie mogę nie podziwiać wykalkulowanego
podejścia świata finansowego do takich zagadnień jak dywersyfikacja, ryzyko
i chęć niszczenia tego, co działało w przeszłości. Nie podziwiam natomiast
złych aktorów, którzy próbują naruszać granice, niszcząc zaufanie
klientów i opinii publicznej do całej branży. Eksperci finansowi są w gronie
fachowców najbardziej wyczulonych na zmiany cykliczne. Wiele strategii
inwestycyjnych opiera się na myśleniu dywergentnym, a zrozumienie
kwestii finansowych może być często połączone (konwergencja) z określonym
produktem w taki sposób, by zbudować bardziej lukratywny model
biznesowy. Weźmy np. model freemium stosowany w odniesieniu do wielu
gier wideo. W tym modelu podstawowy produkt dawany jest za darmo dużej
grupie użytkowników, natomiast wypuszczane później powiązane produkty
premium oferowane są już odpłatnie i korzysta z nich pewna część
grupy wyjściowej. Może to być dla Ciebie zaskoczeniem, ale ten model jest
oparty na sposobie, w jaki ludzie podejmują krótkoterminowe decyzje finansowe.
Podobnie sukces modelu subskrypcji ma swoje korzenie w naszej
skłonności do ostrożnego podejmowania decyzji: zgadzamy się na otrzymywanie
produktów w pierwszym miesiącu, ale odkładamy rezygnację
z kontynuacji subskrypcji, ponieważ trudno jest się nam wycofać z raz
podjętej decyzji. I na koniec „zarządzanie portfelem” (założenie, że linia
produktowa ma większe szanse na sukces, jeśli będzie łączyła aktywa o róż-
nym poziomie ryzyka) może wyjaśniać powód, dla którego firmy starają się
włączać do swojej oferty bardziej agresywne innowacje. Szanse, jakie pojawią
się w branży finansowej, będą zapewne miały związek z bankowością
społeczną, pożyczkami społecznościowymi, grywalizacją procesu inwestowania,
inwestycjami w podnoszenie wiedzy i świadomości finansowej
społeczeństwa, automatyzacją i optymalizacją inwestowania oraz konwergencją
produktów finansowych.
OPIEKA ZDROWOTNA. W miarę starzenia się pokolenia baby boomers,
rosnącej mody na niszowe diety oraz dbałości o jakość spożywanej przez
nas żywności w ciągu kilkudziesięciu najbliższych lat zdrowie i wellness
staną się tematami kluczowymi. Z pewnością da to wiele okazji do konwergencji
zdrowia i wellnessu. Firmy farmaceutyczne już teraz coraz więcej
uwagi poświęcają prewencji zdrowotnej, a szpitale coraz częściej oferują
usługi, które dotychczas kojarzone były raczej z branżą hotelową. Branża
SPOJRZENIE NA POSZCZEGÓLNE BRANŻE
225
związana z fitnessem jest coraz bliższa pełnej integracji z technologią, zapowiadając
prawdziwy wysyp aplikacji i usług (i nie myśl tu tylko o technologiach
ubieralnych, jak np. zegarki fitness lub ubranie, które monitoruje
Twoje serce, ale także wyobraź sobie gry wideo promujące fizyczne i umysłowe
zdrowie, oferujące przy tym wielowymiarowe doświadczenia). Gdy
pokolenie baby boomers zacznie przechodzić na emeryturę, będziemy
świadkami istnej lawiny produktów pozwalających zachować sprawność
fizyczną i umysłową. Okazji należy szukać w medycynie prewencyjnej
i wellnessie, cyfrowym monitorowaniu parametrów organizmu, społecznych
formach utrzymywania kondycji (social fitness) oraz zabiegach
medycznych.
RUCH EKOLOGICZNY. Świadomość ekologiczna Amerykanów rozbudzała
się wolniej niż np. w Niemczech, gdzie już w 1991 r. wprowadzono kompleksowe
przepisy dotyczące opakowań i przetwarzania odpadów wtórnych.
Jednak na początku XXI w. Amerykanie także zaczęli kupować ekologiczne
produkty, które po części stanowiły wówczas symbol luksusu. Obecnie
ruch na rzecz ochrony środowiska jest bliski tego, by stać się mainstreamem
tak w Stanach Zjednoczonych, jak i w wielu innych krajach Zachodu. Żyjemy
w czasach, gdy wiele kwestii środowiskowych nadal jest tematem burzliwych
debat, a „fakty” naukowe różnią się w zależności od tego, kto je wypowiada.
Smutkiem napawa to, iż niektórzy eksperci są zdania, że dopiero jakiś
kataklizm — środowiskowa wersja załamania na giełdzie — zmieni nastawienie
ludzi i zdopinguje ich do wprowadzenia jakichś dalej idących
zmian. Świat musi obudzić swojego wewnętrznego myśliwego, by w tej
kwestii mogło dojść do istotnego postępu. Największe ryzyko ponoszą ci,
którzy trzymają się z boku. Następna katastrofa może spowodować gwał-
towny odwrót od tych firm, które opierały się włączeniu produktów ekologicznych
do swojej oferty. Okazje będą miały związek z recyklingiem,
produktami „od kołyski aż do śmierci” (wyprodukowanymi ze świadomością
ich końcowego stanu), redukcją śladu węglowego, opakowaniami
biodegradowalnymi i wielokrotnego użytku, grywalizacją wydajności, ograniczeniem
konsumpcji i produktami, które wnoszą coś do społeczeństwa.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
226
DOBRA LUKSUSOWE. Bogaci stają się jeszcze bogatsi i nierówności
w dochodach są znacznie wyraźniejsze niż w latach poprzedzających amerykański
wielki kryzys z minionego wieku. To będzie napędzało popyt
na absurdalnie drogie towary luksusowe, takie jak coraz to większe jachty
i samochody za ćwierć miliona dolarów. Jednak ten trend z całą pewnością
będzie wzbudzał sporo negatywnych emocji. Wiele produktów może okazać
się zbyt ostentacyjnymi, szczególnie jeśli przepaść między bogatymi
a biednymi nie zacznie maleć przed kolejnym nieuniknionym kryzysem.
Nowe produkty luksusowe będą prawdopodobnie w mniejszym stopniu
podkreślały status, większy nacisk kładąc na personalizację, która, podobnie
jak kategoria dóbr luksusowych, również jest podatna na dywergencję,
ale może pociągać za sobą mniejszy opór społeczny. Szans należy upatrywać
w dobrach superluksusowych (dla ciągle bogacącego się 1% naszej populacji),
ekstremalnej kastomizacji, a także luksusowych produktach ekologicznych
lub spełniających wymagania odpowiedzialności społecznej.
EDUKACJA. Dzisiejsza szkoła prosi się o radykalną reformę technologiczną.
„Odwrócona” luka wiedzy — różnica między tym, co wiedzą uczniowie,
a co nauczyciele — nigdy nie była szersza. Dzieci i młodzież świetnie
radzą sobie z wykorzystaniem najnowszych aplikacji, witryn i języków
programowania, niestety nauczyciele zostali daleko z tyłu. Jeśli każdy fakt
i datę można natychmiast sprawdzić za pomocą smartfona, to czy powinniśmy
nadal kazać dzieciom recytować je z pamięci? A może ważniejsza
jest dziś dla nich umiejętność szybkiego opracowania prototypu na tablecie
i wydrukowania go na drukarce 3D? Zarówno szkolnictwo uniwersyteckie,
jak i szkolne wymagają doinwestowania technologicznego i głębszej
integracji zasad przedsiębiorczości i innowacyjności. Problem w tym, że
edukacja jest jedną z najbardziej tradycyjnych branż „farmerskich”. W większości
instytucji innowacyjność w zakresie metod kształcenia jest w stanie
zastoju, a pieniądze wydaje się przede wszystkim na wspaniałe akademiki,
olbrzymie sale sportowe i jednostki badawcze, a nie na rozwój metod edukacyjnych.
Cztery lata amerykańskiego college’u to wydatek sięgający 250 tys.
dolarów. Nie powinno więc dziwić, że w 2012 r. po raz pierwszy od wielu
dziesięcioleci spadła liczba chętnych do studiowania, a kursy internetowe
mogą odciągnąć od tradycyjnego szkolnictwa wyższego miliony studentów.
Nowe firmy, takie jak 2U, edX czy Coursera, wchodzą w partnerstwo
SPOJRZENIE NA POSZCZEGÓLNE BRANŻE
227
z uznanymi uniwersytetami — UC Berkeley, Harvard i MIT — by zapewnić
doświadczenia edukacyjne online zbliżone do tych, jakie można uzyskać
na uniwersyteckich kampusach. Czy dyplomy hybrydowe — zdobyte
dzięki połączeniu nauki tradycyjnej i przez internet — staną się prawdziwą
alternatywą, która pozwoli na oszczędność czasu i pieniędzy? Czy młodzi
ludzie będą wcześniej wchodzić na rynek pracy, tak jak dzieje się to w Europie,
zdobywając tytuły naukowe na studiach wieczorowych lub poprzez
połączenie pracy z nauką? Przykładem dywergentnego odejścia od tradycyjnego
modelu może być to, co robi współzałożyciel PayPala, miliarder
Peter Thiel, który płaci 22 obiecującym, przedsiębiorczym absolwentom
szkoły średniej po 100 tys. dolarów za to, że odłożyli podjęcie studiów na
dwa lata. W ten sposób Thiel próbuje się dowiedzieć, czy osoby o świeżym
umyśle pomogą mu wpaść na kolejny przełomowy pomysł. Jedno jest
pewne: dzisiejszy model nie może być dłużej utrzymywany w obecnej postaci,
a gdy zmiany nadejdą, to doprowadzą do dywergencji, w wyniku któ-
rej wiele uniwersytetów i college’ów zostanie zmiecionych z rynku jako instytucje
przestarzałe i nieprzystające do współczesnych czasów. Okazji
w dziedzinie edukacji należy upatrywać w nauce przedsiębiorczości, grywalizacji
procesu uczenia, edukacji lifestyle’owej, wirtualnych klasach, edukacji
opartej na technologii oraz we wskrzeszeniu kształcenia praktycznego
i zawodowego.
REKLAMA I MARKETING. Reklama oparta na analizie danych zostanie
z nami na dłużej. Obecnie wciąż jeszcze w większości postrzegamy reklamy
jako uciążliwość, jednak w miarę jak reklamodawcy będą lepiej rozumieli
nasze nawyki, lokalizację i preferencje zakupowe, coraz częściej
będą w stanie podsuwać nam propozycję zakupu właściwego produktu we
właściwym czasie i miejscu za właściwą cenę. Wyobraź sobie następujący
scenariusz: jubiler z San Francisco może utworzyć kampanię reklamową na
Facebooku skierowaną do mężczyzn w wieku od 23 do 28 lat, którzy są już
w związku od kilku lat, ale jeszcze nie zaręczyli się ze swoimi wybrankami.
Ta grupa mężczyzn stanowi grupę docelową jubilera w dużo większym
stopniu niż przypadkowa osoba przechodząca obok billboardu reklamowego
na ulicy. Niedaleko już nam do realizacji scenariusza przedstawionego
w Raporcie mniejszości, w którym zindywidualizowane reklamy wyświetlane
są w odpowiednim miejscu i czasie. Specjaliści od marketingu zaczynają
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
228
rozumieć, że na tak zatłoczonym rynku reklamowym najszybszymi sposobami
wyróżnienia się są świeże, dywergentne pomysły oraz unikalność.
Okazje na tym rynku wiązać się będą z reklamą interaktywną, ze zindywidualizowanym
targetowaniem, spersonalizowaną reklamą, z ideą próbowania
(przez co rozumiemy testowanie produktu przed zakupem), marką
jako medium, marketingiem odpowiedzialności społecznej, kampaniami
na rzecz transparentności oraz ze zwiększaniem brandingu.
PODSUMOWANIE
dybyś miał wynieść z tej książki tylko jedną rzecz, to chciałbym, byś
zapamiętał, że w życiu pewna jest tylko zmiana.
Aby być na nią przygotowany, musisz rozbudzić w sobie myśliwego
i zacząć szukać schematów. To jedyny sposób, by stawić jej czoła i by
stanowiła okazję do rozwoju. Jak widziałeś to na tak wielu różnych polach,
podróż zaczyna się od poznania — i uniknięcia — trzech pułapek farmera,
a następnie polowania na sześć schematów szansy.
Pisanie tej książki było dla mnie bardzo osobistą podróżą. Osiągnięcia
mojego ojca z zakresu przedsiębiorczości stanowiły ogromne źródło inspiracji:
to on nauczył mnie polowania na nowe pomysły, poszukiwania niedostrzeżonych
przez innych okazji, dzięki czemu mogłem zbudować społeczność
internetową, która w tym samym pomaga innym. Niestety, pisząc
ostatnie rozdziały, musiałem stawić czoła jego śmierci. To niezwykle bolesne
doświadczenie pozwoliło mi wyraźniej dostrzec związek między moimi
ambicjami i ścieżką zawodową a wpływem, jaki wywarli na mnie: mój niezwykle
przedsiębiorczy ojciec, zawsze wspierająca matka i moja siostra —
pogromczyni raka.
Po wszystkich tych rozważaniach na temat schematów warto uświadomić
sobie, że to, jakimi ludźmi jesteśmy, jest w gruncie rzeczy wynikiem
naszej reakcji na schematy obecne w naszym środowisku.
G
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
230
Na zakończenie tej książki chciałbym więc, byś jeszcze raz pomyślał
o żółwiu, o którym wspomniałem już wcześniej w tej książce. Przed Tobą
wiele sytuacji, w których poczujesz się zagubiony i zniesiony z kursu. W takich
chwilach zwracaj uwagę na przypływy i odpływy. Przez cały czas pamię-
taj o poniższych trzech zasadach, a z pewnością za każdym razem znajdziesz
drogę powrotną do domu.
Bądź ciekawy.
Miej w sobie chęć niszczenia.
Bądź nienasycony.
Dodatek:Studia przypadków
JAK OTWORZYĆ RESTAURACJĘ W 30 DNI
Czy marzyłeś kiedykolwiek o otworzeniu własnej restauracji lub własnego
baru? Bez względu na Twoją odpowiedź, użyjmy właśnie tego przykładu
jako ćwiczenia umysłowego, które pokaże Ci, w jaki sposób wykorzystać
schematy opisane w tej książce w praktyce. Proszę więc, abyś szybko przewinął
swoje życie do przodu i wyobraził sobie, że kończysz pracę, którą
obecnie wykonujesz. Jesteś jednak jeszcze zbyt pełny energii i kreatywności,
by tak po prostu przejść na emeryturę. Postanawiasz otworzyć restaurację.
Jakimi kryteriami kierowałbyś się przy wyborze rodzaju kuchni?
Postawiłbyś na szybkie dania barowe czy raczej na bardziej wykwintne potrawy?
Co z napojami i dekoracją wnętrz? Czy Twoja restauracja byłaby
tematyczna? Jeśli tak, to jaki temat przewodni byś wybrał?
Zanim przeczytasz dalszy ciąg, poświęć chwilę na przemyślenie tych
wszystkich kwestii.
Bardzo prawdopodobne, że Twoja koncepcja restauracji jest interesują-
ca, ale doświadczenie podpowiada mi, że mógłbyś osiągnąć jeszcze lepszy
rezultat. Moje przekonanie wynika z tego, o czym już wcześniej pisałem:
Twoje pierwsze pomysły są najprawdopodobniej głęboko zakorzenione
w instynkcie lub jakichś sądach, które wyrobiłeś sobie podczas spożywania
posiłku w swoich ulubionych restauracjach. Ludzie z reguły opierają swoje
decyzje na przeszłych doświadczeniach. Są farmerami. Ponieważ jadłeś już
w setkach restauracji i uważasz się za domorosłego eksperta w tej dziedzinie,
Twój mózg oszukuje Cię, każąc Ci sądzić, że masz dość doświadczenia
i narzędzi, by wymyślić dobrą restaurację.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
232
Za chwilę przekonasz się, w jaki sposób podejście myśliwego — a nie
farmera — może pomóc Ci opracować nieco lepszą koncepcję restauracji,
która będzie miała większe szanse na sukces.
Sang Kim jest w Toronto królem sushi, choć zapewne nigdy byś się tego
nie domyślił, patrząc na jego artystyczny ubiór, kapelusz, sweterki robione
na drutach i okulary w grubej oprawie w stylu retro. Ten Koreańczyk został
okrzyknięty mistrzem kuchni po tym, jak pomógł otworzyć świetnie
prosperujące restauracje w centrum Toronto: Ki, Blowfish i Koko Share Bar.
Najciekawsze jest to, że Kim nigdy wcześniej nie miał własnej restauracji.
To marzenie jedynie kołatało mu gdzieś z tyłu głowy, szczególnie po sukcesie,
jaki odniósł jako konsultant i prowadzący kursy sushi. W marcu 2012 r.
nieoczekiwanie zadzwonił do niego przyjaciel z intrygującą informacją. Na
Baldwin Street, ulicy pełnej barów i restauracji, odchodzącej od zatłoczonej
Spadina Avenue, która uważana jest za centrum restauracyjne Toronto,
był lokal do wynajęcia.
Kim nie myślał wtedy na poważnie o własnym biznesie. Nie miał na to
czasu. Wiedział, że wymyślenie odpowiedniej koncepcji, skomponowanie
menu i przygotowanie planu marketingowego może zająć mu nawet kilka
miesięcy. Grzecznie odmówił, choć odczuwał pokusę. Lokalizacja była świetna
i Kim sądził, że mogłoby to sprawić mu przyjemność, tak więc co pewien
czas powracał w myślach do tego pomysłu.
Bez względu na to, czy jesteś przedsiębiorcą, czy po prostu kimś z dobrymi
pomysłami i niedostatkiem czasu, na pewno znasz to uczucie.
Marzysz o otworzeniu firmy lub opracowaniu nowego produktu, ale zawsze
znajdzie się jakiś powód, który przemawia za tym, by tego nie robić — czy
to w postaci lęku przed porażką, czy też braku czasu, pieniędzy lub zasobów,
zawsze jest coś, co nas powstrzymuje.
Przez kilka tygodni Kim nie myślał właściwie o niczym innym i w koń-
cu zgodził się przynajmniej obejrzeć lokal. Okazało się, że wcześniej mieścił
się w nim obskurny bar serwujący kurczaki z rożna. Frytkownice, neonowe
światła z reklamami piw i tanie meble były bardzo odległe od restauracji,
które Kim dotychczas stworzył i mężczyzna nie mógł sobie nawet wyobrazić,
w jaki sposób miałby przekształcić ten lokal w wykwintną restaurację,
godną noszenia jego nazwiska. Trudności zaczynały się piętrzyć, sprawiając,
że wyzwanie stawało się jeszcze poważniejsze. Kim nie miał czasu, by
otworzyć nową restaurację, a co dopiero tworzyć ją od podstaw. Aktualny
DODATEK:STUDIA PRZYPADKÓW
233
rozkład pomieszczeń sugerował, że miejsce to bardziej nadawało się na bar,
ale wtedy zostawała spora niewykorzystana przestrzeń. Kim zauważył, że
swobodnie można by tu zrobić dwa różne lokale. Problem w tym, że nie
był nawet pewien, czy chce zbudować choćby jeden.
A jak Ty byś to zrobił?
Spróbuj postawić się w sytuacji Kima. Czy podjąłbyś wyzwanie? Dla Kima
bezpieczna ścieżka oznaczałaby kontynuowanie tego, co robił do tej pory:
pozwolenie, by to inni ryzykowali swoją gotówkę, udzielając im konsultacji
i prowadząc ich do niemal pewnego sukcesu. Z drugiej strony, gdyby
podjął ryzyko, to mógłby spełnić marzenie swojego życia, jakim było posiadanie
własnej, stworzonej od podstaw restauracji. Biorąc pod uwagę jego
dotychczasowe doświadczenie, kto inny miałby ku temu lepsze warunki?
Przecież powinien uruchomić restaurację za jednym strzeleniem palców.
Kim podjął decyzję: zamiast bawić się w farmera i uprawiać ciągle to samo
poletko jako szef kuchni i konsultant, postanowił zmienić się w myśliwego
i zapolować na coś większego i lepszego. Oto, jak to zrobił.
Krok 1.: przebudzenie — zmobilizuj się i wywrzyj presję na samego siebie
Po rozważaniach, które ciągnęły się w nieskończoność, Kim nacisnął spust.
Obawiał się, że stawia wszystko na jedną kartę, ale jak każdy dobry myśliwy,
był nienasycony w swojej ciekawości. Do tego miał już strategię, która
pozwoliłaby mu ograniczyć ryzyko. Zamiast poświęcać rok życia na zbudowanie
restauracji, Kim chciał rzucić wyzwanie samemu sobie i w ten
sposób zmobilizować się, by dokonać czegoś naprawdę niezwykłego. Postanowił,
że uruchomi dwie restauracje w tym samym miejscu — i że zrobi
to w 30 dni.
Czy to w ogóle było możliwe? Kim obawiał się oczywiście, że sam na
siebie kręci bat i czeka go spektakularna porażka. Z drugiej strony, gdyby
udało mu się to zrobić, byłby to jego największy sukces w życiu. W ciągu
kilku tygodni wszystko było już ustalone. Podpisał umowę najmu na pięć
lat, ryzykując setki tysięcy dolarów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
234
Czuł presję, którą sam sobie narzucił. Zaczął mieć pierwsze wątpliwości.
Podekscytowany przyjaciel spytał go, czy ma jakiś konkretny pomysł.
Kim uważał, że to niewłaściwie postawione pytanie. Jest tyle różnych zmiennych,
które mają wpływ na sukces takiego przedsięwzięcia. Nie można
zamówić koncepcji nowej restauracji, wybierając ją sobie z menu. Kim doskonale
rozumiał, że nie może bazować na swoich dotychczasowych doświadczeniach.
Ekskluzywna restauracja wymaga innowacyjnego podejścia
do menu, wystroju i atmosfery, a to można osiągnąć tylko na drodze metodycznego
polowania na nowe pomysły, a nie poprzez jeden przebłysk
olśnienia.
Mimo to miał powód do obaw. Większość nowych restauracji pada,
szczególnie w takim mieście jak Toronto, gdzie panuje ogromna konkurencja
powodująca, że są tygodnie, w których zamykają się dziesiątki nowych
lokali.
Zaczął od umieszczenia na budynku gigantycznego znaku zapytania
wraz z adresem strony internetowej: HowToCreateARestaurantIn30Days.com
(„Jak zbudować restaurację w 30 dni”).
W ten sposób buntownik zamanifestował swoje szaleństwo i skalę
wyzwania. Czy naprawdę będzie w stanie opracować świeżą koncepcję,
stworzyć wybitną restaurację, zatrudnić pracowników i rozpocząć działalność
w ciągu zaledwie jednego miesiąca? To naprawdę wydawało się
niemożliwe. Ale słowo się rzekło — każdy mógł odtąd śledzić postępy
i komentować je we wpisach na blogu prowadzonym przez Kima. Ta publiczna
deklaracja pozwoliła zebrać nowe pomysły i uzyskać wsparcie
tłumu, ale jednocześnie sprawiła, że mężczyzna czuł ciężar zobowiązania
i był zmobilizowany.
Zegar zaczął tykać, a nasz bohater uczynił coś naprawdę szalonego.
Poleciał do swojego rodzinnego Seulu, aby zanurzyć się w najnowszych
trendach i smakach, polując na jakąś nieprzewidywalną iskrę.
Zdawał sobie sprawę z tego, że większość restauracji upada, ponieważ
ich właściciele nie próbują zbudować nowej koncepcji. Tak, podróż na
drugą półkulę w sytuacji, gdy do otwarcia restauracji został niecały miesiąc,
była wariactwem. Kim jednak był zdania, że to jest jego jedyna szansa.
DODATEK:STUDIA PRZYPADKÓW
235
WNIOSKI
1. Naciśnij spust. Kim przystąpił do działania, definiując swój plan i angażując
się finansowo.
2. Zbuduj presję czasową. Następnie ustalił niezwykle napięty harmonogram,
który sprawił, że stojące przed nim zadanie stało się jeszcze większym
wyzwaniem.
3. Odpowiedzialność publiczna. Rozgłaszając swój plan, położył na szali
swoją reputację. To w naturalny sposób zwiększyło jego zaangażowanie
i pomogło zyskać wsparcie społeczności.
Krok 2.: polowanie — zmuś się do poszukiwań inspiracji na całym świecie
Pierwszym przystankiem Kima w Korei była Gangnam, modna, ekskluzywna
dzielnica Seulu, rozsławiona na całym świecie niezwykle popularnym
teledyskiem Parka Jae Sanga (występującego jako PSY) zatytułowanym
Gangnam Style. Gangnam to taka nowojorska Piąta Aleja lub londyńska
High Street. Nienasycony (w obu znaczeniach tego słowa) Kim jadł we wszystkich
najmodniejszych restauracjach zlokalizowanych w tej dzielnicy, pró-
bując dziesiątek potraw dziennie.
Nic nie zrobiło na nim wyjątkowego wrażenia.
Degustacje nie przyniosły żadnego przełomu. Kim postanowił poszerzyć
obszar poszukiwań, zaglądając do innych dzielnic i szukając nowych
schematów. Jadł mięso niezwykłych zwierząt i rzadkich ryb, próbując nawet
sannakji, popularnego w Korei Południowej dania z żywą ośmiornicą.
Niewątpliwą atrakcją tego dania jest to, że macki przysysają się do wewnętrznej
strony przełyku, podduszając człowieka i zapewniając mu tym
samym niezapomniane doznania.
Kim wiedział, że podduszanie wywołane konsumpcją żywej ośmiornicy
nie wywoła zachwytu w Toronto, ale także rozumiał, że przełomowe szanse
dostrzec można tylko wtedy, gdy otworzy się umysł na wszelkie możliwości.
Podobnie jak ja nauczyłem się w Capital One, by testować wszystkie, nawet
najbardziej dziwaczne produkty finansowe, tak i Kim musiał na własnym
podniebieniu sprawdzić wszystkie smaki.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
236
Czasu robiło się coraz mniej, dlatego też wrócił myślami do czasów,
gdy zakochał się w sztuce kulinarnej. Z otchłani pamięci przywołał obraz
samego siebie otoczonego kobietami w kuchni jego babci. Te panie kochały
jedzenie i z pasją kłóciły się o składniki, smaki, a nawet idealną liczbę
dań podczas posiłku. Wspominając te szczęśliwe dni ze swojego dzieciń-
stwa, Kim uświadomił sobie, że Gangnam była ślepą uliczką. Doszedł do
wniosku, że zamiast próbować złapać bieżący trend, może skorzystać ze
zjawiska cykliczności i z dywergencji, innymi słowy: może sięgnąć do smaków
i tematów z dzieciństwa, a następnie przerobić je twórczo i wykorzystać
przy tworzeniu nowej, współczesnej restauracji. Oldskulowy street food
— czyli tradycyjne jedzenie uliczne — cieszył się ogromną popularnością
w Seulu. Z rosnącą ekscytacją Kim uświadomił sobie, że może przenieść tę
nostalgiczną atmosferę do swojej restauracji. Będzie serwował w niej zarówno
„autentyczne potrawy”, jak i „stolik szefa”, przypominający ladę
ulicznego kucharza. Zaczął planować klimatyczną koreańską restaurację
i kawiarnię, w której wykorzystywane byłyby zdrowe produkty. Wspomnienia
domowej kuchni jego matki podsunęły mu pomysł na zorganizowanie
mniejszej przestrzeni, do której mógłby niskimi cenami przyciągnąć
studentów pobliskich szkół plastycznych.
Z coraz większą ekscytacją przepytał grupę koreańskich studentów, aby
poznać ich preferencje kulinarne (przypomnijmy sobie o znaczeniu ciekawości).
Gdy młodzi ludzie z wielkim uznaniem wypowiadali się o daniu
o nazwie duk bok ki (wyobraź sobie kluseczki ryżowe z sosem w koreań-
skim stylu), poprosił, by zabrali go do swoich ulubionych lokali. Podsuwał
im przeróżne dania i uważnie słuchał ich opinii — w ten sposób uzyskał
bardzo zaangażowaną grupę fokusową. Kim także był podekscytowany
duk bok ki, ale jeszcze bardziej entuzjazmował się całą ideą nostalgii, którą
chciał wykorzystać w pełni i zamiast opierać się na tylko jednym daniu,
rozszerzyć tę koncepcję, łącząc różnego rodzaju tradycyjne potrawy kuchni
koreańskiej i amerykańskiej. Mimowolnie uśmiechał się, myśląc, że może
być pierwszą na świecie osobą, która będzie przyrządzała cheeseburgera
bulgogi (z grillowaną, marynowaną wołowiną), burgera z wasabi i serem,
a także ryżowe ciasteczka z kabaczkiem.
DODATEK:STUDIA PRZYPADKÓW
237
Gdy wsiadał do samolotu powrotnego do Toronto, rzeczywistość wróciła
do niego z pełną siłą.
W jaki sposób ma pokonać ostrą konkurencję panującą na rynku restauracyjnym
Toronto i zrobić wrażenie na często wrogo nastawionych krytykach
kulinarnych? Ponownie wrócił myślami do lat młodości, wypełnionych
współzawodnictwem i grami. Czy mógłby w jakiś sposób połączyć to
z popularnymi programami kucharskimi typu reality show? Siedząc w fotelu
samolotowym, wpadł na pomysł konkursu o nazwie Yakitori Top Chef.
Ośmiu zaproszonych szefów kuchni miałoby za zadanie opracować cztery
wyjątkowe w smaku szaszłyki stanowiące podstawę tytułowego półmiska
yakitori.
Trudno o prostsze zasady: szef, którego półmisek sprzedawałby się
najlepiej, mógł utrzymać go w menu restauracji Kima przez kolejne trzy
miesiące. W tym czasie do współzawodnictwa stanęłoby siedmiu nowych
szefów, którzy próbowaliby przejąć od niego pałeczkę pierwszeństwa.
Uczestnicy konkursu otrzymywaliby udział w zyskach i mieliby bezpłatną
reklamę.
To jednak nie był koniec innowacji Kima. W kolejnym wspaniałym
przykładzie konwergencji teraźniejszości z przeszłością postanowił zmienić
wystrój sali w taki sposób, by imitowała szkołę sushi. Wzdłuż baru stanął
długi rząd stołów, przy których mogło zasiąść 20 studentów. Przed sobą
mieli cyfrową tablicę — 72-calowy ekran, na którym wyświetlano filmiki
instruktażowe oraz barwne opowieści przedstawiające historię sushi. Wszystkie
te elementy składały się w angażujące doświadczenia retro dla dużych
grup osób, które chciały poznać kuchnię „od kuchni”.
Historia Kima dowodzi, że wskazanie schematów cyklicznych może
być niezwykle łatwe — wystarczy sięgnąć do własnej przeszłości. Chociaż
Twoje wspomnienia mogą różnić się od wspomnień klientów, to jednak
odczucia są wspólne: poczucie komfortu, ciepła i tęsknoty. Trend oparty
na nostalgii i retro pozwala sięgnąć do miłych wspomnień i przypomnieć
preferencje sprzed lat, a stąd już prosta droga do serc klientów.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
238
WNIOSKI
4. Szukaj inspiracji poza swoim rynkiem. Poszukując nowych pomysłów,
Kim przeniósł się do innej kultury i przyjął inny sposób myślenia.
5. Nie ograniczaj się do jednego sposobu polowania. Gdy Kim nie
znalazł inspiracji w miejscu, w którym miał nadzieję ją znaleźć, szybko
zmodyfikował plan i zaczął rozważać inne schematy — w jego przypadku
była to nostalgia — skąd mógłby czerpać nowe pomysły.
6. Nie ograniczaj się tylko do tego, co możliwe. Kim rozszerzył swoje
poszukiwania poza granice tego, co wydawało się realne — testował
także te dania, które nigdy nie sprawdziłyby się w Ameryce Północnej.
Robił to po to, by zbadać pełne spektrum możliwości.
Krok 3.: łowy — realizacja
Kim pokonał wiele początkowych przeszkód, ale nadal czekało go mnóstwo
pracy, aby wprowadzić w życie ostatnie, niezwykle istotne elementy.
W ostatnim tygodniu 30-dniowego wyzwania Kima w restauracji pojawili
się zaproszeni przez niego szefowie kuchni z konkurencyjnych lokali,
by zaprezentować swoje dania w ramach konkursu Yakitori Top Chef. Jak
można się łatwo domyślić, byli zszokowani tym, co zastali — restauracja
wciąż nie miała kuchni. To nie koniec — niektóre ściany nie zostały jeszcze
wyburzone, tu i ówdzie wystawały rury, a pozwolenie na handel alkoholem
nadal nie było załatwione.
„Tego ranka ledwo wyczołgałem się z łóżka, tak bardzo byłem zmęczony
— pisał Kim na blogu. — Myślę, że ma to coś wspólnego z rosnącą falą
impresji, pomysłów, rozmów, e-maili, wywiadów i skarg: wszystko toczy
się niczym kula śniegowa, która spada na moje barki i jest coraz potężniejsza
każdego dnia”.
Teraz już musiał naprawdę zagonić do roboty ekipę remontową i dostawców.
Krytycy nie wierzyli, że uda mu się skończyć na czas. A jednak
obie restauracje Kima, Yakitori oraz Seoul Food Company, zostały otwarte
30. dnia wyzwania. Nie wszystko udało się zapiąć na ostatni guzik, ale
dzięki daniom z konkursu Yakitori Top Chef jedzenie było wyśmienite.
DODATEK:STUDIA PRZYPADKÓW
239
Już w pierwszych tygodniach działania restauracji zrobiło się o nich głośno
— o czym marzy każdy szef kuchni.
Od otwarcia minęło już nieco czasu. Dziesiątki znanych szefów kuchni-celebrytów
wzięły udział w konkursie Yakitori Top Chef, restauracja
została uznana przez dziennikarzy „USA Today” za jedną z najlepszych
w Toronto, a w szkole sushi odbyło się ponad 1000 warsztatów.
Niezwykły sukces Kima uczy nas, jak ważne jest wykorzystanie synergicznych
trendów we właściwym czasie. Mężczyzna podjął mądrą decyzję,
by wykorzystać schemat cykliczności, czerpiąc pełnymi garściami z nostalgii
i fascynacji daniami retro, które przywołują ciepłe wspomnienia przeszłości,
włącznie z miłością do współzawodnictwa w wesołej, miłej atmosferze.
WNIOSKI
1. Wykorzystuj wątpliwości krytyków jako paliwo. Projekt Kima doprowadził
go na skraj wyczerpania, ale sceptycyzm innych tylko zwiększył
jego determinację, by odnieść sukces.
2. Zacznij teraz, poprawiaj później. Kiedy Kim otwierał swoje restauracje,
to tak naprawdę niewiele jeszcze było w nich gotowe. Jednak jego koncentracja
na szybkim działaniu sprawiła, że nie miał czasu przejmować
się szczegółami czy dać się przytłoczyć skali całego przedsięwzięcia.
3. Współpracuj. Jak wielu innowatorów, tak i Kim musiał wyjść poza
granice swojego dotychczasowego doświadczenia. Zuchwale skłaniając
do pomocy swoich konkurentów, zdołał jednak sprostać narzuconemu
samemu sobie wyzwaniu.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
240
JAK WYEDUKOWAĆ ŚWIAT
Taylor Conroy kieruje się w życiu mottem „Zniszczyć normalność” i tak
też zatytułował swój blog: Destroy Normal. Wierność tej zasadzie podkreśla
olbrzymi tatuaż na jego ramieniu przedstawiający feniksa. Ten miłośnik
sportów ekstremalnych tak samo jak J.K. Rowling wierzy w moc kreatywnej
destrukcji.
W wieku 20 lat Conroy zapragnął zostać strażakiem, ale gdy już osią-
gnął swoje marzenie, przekonał się, że bezczynne siedzenie w oczekiwaniu
na pożar nie zapewnia mu takiej dozy ekscytacji, jakiej oczekiwał po tym
zawodzie. Gdy miał lat 21, podjął niezwykłą jak na ten wiek decyzję: by
przekazywać 10% swoich zarobków na cele charytatywne. Miał jeszcze do
spłacenia 15 tys. dolarów kredytu studenckiego, ale doszedł do wniosku, że
w ten sposób jego życie nabierze głębszego sensu. „Bardzo szybko przyniosło
mi to poczucie szczęścia. Miałem wrażenie, że daję coś od siebie, że
robię to, co należy, i przyczyniam się do polepszenia tego świata, choć było
to tylko 200 dolarów miesięcznie”1
.
Wkrótce ten nienasycony młody strażak zapragnął czegoś więcej. Postanowił
zdobyć licencję na obrót nieruchomościami i jeszcze przed 24. urodzinami
podjął pracę w firmie RE/MAX, w słonecznej mekce emerytów —
stolicy kanadyjskiej Kolumbii Brytyjskiej, mieście Victoria.

1
 Taylor Conroy, One CRUCIAL Money — Making Activity That 99.9% of People Miss,
blog Destroy Normal.
DODATEK:STUDIA PRZYPADKÓW
241
Odrodził się w nowym miejscu niczym mityczny feniks.
Conroy szybko został najlepszym agentem nieruchomości w swojej firmie.
Pieniądze przeznaczone na cele charytatywne przekazywał swojemu
przyjacielowi, którego kościół wydawał się dobrym adresatem. Pewnej niedzieli
przyjaciel zaprosił go na nabożeństwo, po którym pastor wręczył mu
kopertę z rozliczeniem podatkowym. Conroy był w szoku, gdy okazało się,
że w sumie przekazał na rzecz kościoła 25 tys. dolarów!
Nie mógł w to uwierzyć. Okazało się, że ziarnko do ziarnka i zbierze się
miarka. Wkrótce Conroy uzależnił się od zarabiania pieniędzy, a następnie
przekazywania ich na cele charytatywne. W ciągu kolejnych trzech lat jego
franczyza na rynku nieruchomości stała się wielomilionowym biznesem.
Kupił sobie dom nad morzem i łódź motorową, chodził na randki z pięknymi
kobietami i zajął trzecie miejsce w zawodach kulturystycznych. Odwiedził
33 kraje, surfował na najdłuższej fali w Peru, szkolił się na nauczyciela
jogi i ścigał się z bykami w Hiszpanii. Na cele charytatywne oddał
kilkaset tysięcy dolarów i miał już nazbieraną kolejną sporą sumkę. W poszukiwaniu
odpowiedniego celu poleciał do Kenii. Miał nadzieję, że znajdzie
tam organizację charytatywną w potrzebie, wróci do domu i zacznie
wysyłać czeki. Myślał, że uda mu się kupić szczęście.
Jednak pełne radości dzieciaki, które spotkał w Afryce, nie pasowały do
jego wyobrażenia na temat tamtejszego ubóstwa. Te dzieci były szczęśliwe,
choć całkowicie nieświadome bólu i cierpienia, jakie czekało na nie w przyszłości.
Połowa z nich była zainfekowana wirusem HIV i skazana na śmierć
w ciągu zaledwie kilku lat. Wielu brakowało odpowiedniego wykształcenia,
by móc wyciągnąć się z biedy. W plany Conroya nagle wkradła się konieczność
pośpiechu — czuł, że powinien jak najszybciej zaprząc swoje pienią-
dze do pracy. Szukając kogoś, kto zrobiłby najlepszy użytek z otrzymanego
datku, natrafił na organizację Free the Children, zajmującą się budową
szkół. Koszt postawienia jednej szkoły wynosił ok. 9000 dolarów. W ciągu
20 lat każda szkoła mogła wykształcić 1000 dzieci, ucząc je czytać, pisać
i liczyć, jednocześnie uwrażliwiając je na pewne kwestie społeczne, jak np.
równość płci.
Conroy natychmiast wypisał czek na budowę swojej pierwszej szkoły.
Jednak gdy szkoła już stała, a on powrócił do swojej pracy agenta nieruchomości,
jego myśli wciąż wracały do dzieci spotkanych w Afryce. Sklepy
spożywcze przypominały mu o problemie głodu, a mijane po drodze szkoły
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
242
o tym, że w jego świecie edukacja była traktowana jako coś tak oczywistego.
Zbierało się w nim pragnienie — silniejsze niż kiedykolwiek — by naprawdę
zmienić ten świat.
Ale jak to zrobić?
JAK TY BYŚ TO ZROBIŁ?
Conroy poświęcił kolejne półtora roku, polując na odpowiedni pomysł.
Nie wiedział, jaki będzie ostateczny kształt jego przedsięwzięcia, ale do poszukiwań
motywowały go następujące trzy cele:
1. Zniszczenie normalności. Conroy miał zamiar zniszczyć swoją aktualną
karierę, gdyż wiedział, że celem jego życia jest służenie innym ludziom.
2. Poznanie rynku. Nie znał się na działalności organizacji charytatywnych,
dlatego też poświęcał każdą wolną chwilę na analizowanie istniejących
organizacji i ich modeli biznesowych, próbując się dowiedzieć, jakie
działania są najskuteczniejsze.
3. Badanie nowych możliwości. Conroy nie sądził, aby jego koncepcja
miała być podobna do już istniejących form pomocy charytatywnej.
Musiał więc rozszerzyć pole badań, by czerpać inspirację z czegoś wię-
cej niż tylko system przekazywania datków na organizacje pożytku publicznego.
Myśliwy w duszy Conroya był gotów mierzyć się z różnymi pomysłami.
Czasem dopadały go wątpliwości. Zastanawiał się, czy nie lepiej byłoby
pozostać w branży, która przynosiła mu takie dochody, ale w podobnych
chwilach zawsze silniejszy okazywał się zew do czynienia dobra. Jak wyjaśnił
w rozmowie ze mną, wiedział, że musi „zbudować ekonomiczny mechanizm
na rzecz społeczeństwa”.
Jego pierwszym krokiem było zbadanie terenu. Dzięki temu dowiedział
się, że obecnie dominują trzy trendy:
1. Zbieranie pieniędzy poprzez imprezy charytatywne. Gale, pokazy sztuki,
wystawne przyjęcia, maratony i turnieje golfa są okazją do przedstawienia
ludziom celu organizacji charytatywnych. Conroy jednak uznał
DODATEK:STUDIA PRZYPADKÓW
243
ten model za nieekonomiczny, gdyż dobroczynność pozostawała tu na
drugim planie, a koszty organizacji takich imprez łatwo mogły wymknąć
się spod kontroli.
2. Zbiórki uliczne. Jedną z ostatnich „mód” wśród organizacji charytatywnych
jest wysyłanie na ulice opłacanych pracowników z puszkami
na datki. I chociaż ta technika może być bardzo skuteczna, to jednak jest
dość droga i często wywołuje negatywne reakcje zaczepianych przechodniów.
3. Reklama szokująca. Potencjalnym ofiarodawcom pokazuje się zdjęcie
dziecka bliskiego śmierci i z łzą w oku. W zderzeniu z taką reklamą ludzie
czują się zmuszeni do ofiarowania pieniędzy, ale Conroy nie znosił
tego typu działań, uważając, że szokujące zdjęcia odczłowieczają ofiary.
Spróbuj na chwilę postawić się w sytuacji Conroya i zastanów się nad
procesem, jaki powinien zastosować prawdziwy myśliwy. Poznawszy popularne
trendy, Conroy mógł wykorzystać schematy okazji, by stworzyć coś
innego. Zaczął od skoncentrowania się na najpotężniejszym i najbardziej
zaraźliwym aspekcie charytatywności i szybko podekscytował się prostą
ideą działania wspólnie z przyjaciółmi i uczynienia z tego radosnego doświadczenia
wspólnotowego. Jak sam mi tłumaczył: „Gdy budowałem szkołę,
miałem poczucie, że robię coś wspaniałego, i chciałem, by moi przyjaciele
mogli czuć się w ten sam sposób”.
Prototypem tego rozwiązania był eksperyment, w który zainwestował
2500 dolarów. Conroy wysłał 25 swoim najbliższym przyjaciołom czeki na
100 dolarów. W dołączonym liście prosił, by przeznaczyli te pieniądze na
wybraną przez siebie organizację charytatywną, a jeśli zechcą, to niech dorzucą
do tego nieco swoich pieniędzy. Informacją o wybranym celu mieli
podzielić się na Facebooku. Większość przyjaciół dołożyła od siebie drugie
tyle, a jedna osoba postanowiła dać 800 dolarów.
Ten pierwszy udany eksperyment dowiódł, że przyjaciele chętnie biorą
udział we wspólnych przedsięwzięciach tego typu. Conroy zdołał „rozmnożyć”
swoje 2500 dolarów do kwoty 6000 dolarów — a to już niemal
tyle, ile potrzeba na zbudowanie jednej szkoły.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
244
Schemat dywergencyjny
Ponieważ żaden z trzech najpopularniejszych obecnie trendów w zbieraniu
datków nie odpowiadał Conroyowi, mężczyzna postanowił poszukać
innego modelu biznesowego. To doprowadziło go do idei „zbierania pieniędzy
poprzez wyzwania”. Polegałoby to na tym, że każda grupa miała
zbudować swój własny biznes społeczny, kierować tym procesem i cieszyć
się poczuciem satysfakcji, jaką to wszystko daje.
Gdy Conroy szukał jakiegoś sposobu przetestowania takiego modelu,
Christina Pelletier, znajoma nauczycielka, zaprosiła go do swojej szkoły
z propozycją, by zorganizował konkurs wśród jej uczniów. I tak właśnie
w jednej ze szkół podstawowych w Victorii Conroy, dysponując budżetem
założycielskim w wysokości 1800 dolarów, rzucił wyzwanie uczniom z 18
klas. Każda klasa otrzymała po 100 dolarów, które miały posłużyć do założenia
własnego start-upu. Conroy miał nadzieję, że każda klasa zarobi
przynajmniej 500 dolarów, co łącznie dałoby 9000 dolarów, a więc pozwoliłoby
na ufundowanie jednej szkoły. Uczniowie zabrali się do roboty,
tworząc różnego rodzaju biznesy — od produkcji i sprzedaży babeczek po
minifabrykę mydła. Ten „eksperyment młodych przedsiębiorców”, jak nazwał
go Conroy, okazał się niezwykłym sukcesem — 400 biorących w programie
uczniów podwoiło stawkę, zbierając pieniądze na dwie nowe szkoły
w Afryce, sami zaś wynieśli cenną lekcję przedsiębiorczości i filantropii.
Schemat akceleracji
W trzecim ze swoich eksperymentów Conroy skoncentrował się na współ-
zawodnictwie — tym elemencie, który okazał się najbardziej atrakcyjny dla
dzieci. Zastawiał się, czy sprawdziłoby się to także w internecie. Innymi słowy:
wybrał jeden element i postanowił przyspieszyć jego rozwój. Ponieważ
zawody i konkurencja pomagają osiągnąć perfekcję, Conroy rzucił wyzwanie
czytelnikom swojego bloga, prosząc ich o wskazanie najlepszego sposobu
na zmianę 1000 dolarów w 5000. Nagrodą dla zwycięzcy miały być
punkty uzbierane przez Conroya w programie linii lotniczych, co w praktyce
oznaczało, że osoba, która wygra, będzie mogła polecieć za darmo
w dowolne miejsce w Ameryce Północnej lub Południowej.
DODATEK:STUDIA PRZYPADKÓW
245
Wygrał pomysł będący formą popularnego modelu zbierania pieniędzy
na biegi lub piesze wędrówki. Pewna kobieta poprosiła 42 swoich przyjaciół
o oszczędzenie dziennie tyle, ile wynosi cena jednej kawy latte ze Starbucksa
(4,20 dolara) przez 42 dni (co w sumie dało kwotę 176 dolarów od jednej
osoby). To w połączeniu z 1000 oferowanym przez Conroya pozwoliło
ufundować kolejną szkołę w Afryce.
Schemat redukcji
Conroyowi bardzo spodobał się zwycięski pomysł — ta strategia znacznie
upraszczała cały proces zbierania pieniędzy i motywowała do wysiłku. Proszenie
przyjaciół o poświęcenie jednej filiżanki kawy dziennie przez okres
miesiąca budowało poczucie wspólnoty. Wszystkie te eksperymenty były
dla Conroya bardzo inspirujące. Chociaż nadal nie wiedział, którą drogą
powinien pójść, to jednak dotychczasowe doświadczenia doprowadziły go
do trzech istotnych wniosków:
1. Wspólne zbieranie pieniędzy. Conroy udowodnił samemu sobie, że
strategia polegająca na zachęcaniu przyjaciół do wspólnego zbierania
pieniędzy na cele charytatywne działa, i chciał dokonać akceleracji tego
elementu.
2. Zbiórka poprzez wyzwania. Koncentrując się na elemencie statusu
i współzawodnictwa, zdołał wymyślić formę zbierania pieniędzy, która
odchodziła od standardowych sposobów (przykład dywergencji) i okazała
się skuteczna, co udowodnił eksperymentem z uczniami.
3. Uproszczenie. Wystarczyła prosta prośba, by w niezwykle skuteczny
sposób zachęcić przyjaciół do wspólnego zbierania pieniędzy.
Schemat konwergencji
Pewnego dnia, zapisując różne pomysły na swojej białej tablicy, Conroy
uświadomił sobie, że musi odrzucić wszelkie tradycyjne techniki zbierania
pieniędzy na cele charytatywne. Jego plan łączył wszystkie dotychczasowe
wnioski. Swój pomysł nazwał Change Heroes („bohaterowie zmiany”).
Chodziło o stworzenie platformy społecznościowej, która pozwalałaby
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
246
przesyłać znajomym spersonalizowane filmiki wideo. Wyobraź sobie, że
pewnego dnia odbierasz e-mail od swojego przyjaciela z następującą treścią:
„Dziękuję za gościnę. Mam pewien pomysł, który moim zdaniem powinien
ci się bardzo spodobać. Obejrzyj filmik, który dla ciebie zrobiłem:
http://www.ChangeHeroes.com/Szkoła_Jurka_i_XYZ” (gdzie XYZ to oczywiście
Twoje imię). Ludzie rzadko kiedy przesyłają spersonalizowane wideo,
dlatego też ta wiadomość ma szansę wyróżnić się na tle innych e-maili
i przykuć Twoją uwagę. Klikasz otrzymany link i oglądasz film, który jest
zaproszeniem do złożenia datku.
Był jednak pewien problem techniczny. Conroy musiał zbudować odpowiednią
platformę, która umożliwiałaby jej użytkownikom proste nagranie
33 filmików wideo za pomocą ich własnych kamerek internetowych,
a następnie rozesłanie ich do 33 przyjaciół. Chciał, by te nagrania
automatycznie łączyły się z fragmentami filmów z Kenii. Zależało mu także
na możliwości śledzenia, czy ludzie rzeczywiście oglądają te filmy, oraz
na zintegrowaniu mechanizmów komunikacji, tak aby wszyscy, którzy zechcą
wziąć udział w tym przedsięwzięciu, mogli kontaktować się ze swoimi
znajomymi jednym kliknięciem przycisku.
Conroy skontaktował się z Eltonem Pereirą, programistą, któremu
pomysł spodobał się tak bardzo, że bez większego zastanowienia podjął się
zbudowania stosownej platformy. Kilka tygodni później Pereira zadzwonił
do Conroya i powiedział: „Wszystko gotowe”. Conroy był zachwycony
i zgłosił chęć przetestowania platformy. „Nie, nie zrozumiałeś mnie. Platforma
już działa. Sam ją przetestowałem!” — odpowiedział programista.
Wystarczyły dwa dni, by Pereira zebrał dość pieniędzy na budowę dwóch
kolejnych szkół.
Świat Conroya miał się zmienić jeszcze raz. Jego polowanie przyniosło
rezultat w postaci niezwykłej wprost szansy i teraz musiał podjąć decyzję
co do tego, w jaki sposób ją w pełni wykorzystać.
Szybko uświadomił sobie znaczenie platformy Change Heroes. Pewnego
dnia wyjrzał przez okno biura na linię apartamentów i domów, które pewnego
dnia będzie mógł sprzedać, i, jak mi później powiedział: „W tym momencie
pomyślałem sobie: Jak będę się czuł za rok, gdy sprzedam kolejne pięćset
nieruchomości, ze świadomością, że mogłem zrobić dla świata jeszcze więcej?”.
DODATEK:STUDIA PRZYPADKÓW
247
Zwołał spotkanie ze swoimi pozostałymi dwoma partnerami i spytał ich
o cele na przyszłość. Jeden chciał mieć więcej czasu dla siebie. Drugi chciał
ograniczyć koszty i przynosić do domu jeszcze więcej pieniędzy. A Conroy
powiedział: „Chcę zająć się wyłącznie działalnością charytatywną”.
Ku jego zdziwieniu partnerzy okazali pełne zrozumienie i wsparcie,
dzięki czemu mógł odsprzedać im swoje udziały w firmie. Stał się bohaterem
zmiany na pełny etat.
W pierwszym roku działalności platforma Change Heroes zebrała 1 mln
dolarów i ufundowała 100 szkół, zmieniając tym samym życie 100 tys.
afrykańskich dzieci. Conroy został zaproszony do wystąpienia na sesji
ONZ, na konferencji Harvard University Social Enterprise oraz na Uniwersytecie
Nowojorskim. Zadowolony ze swojego nowego sposobu na życie,
powiedział mi: „Ludzie zapominają, jak łatwo można uczyć się nowych
rzeczy i znajdować nowe pomysły, a wystarczy po prostu się zmusić i rozejrzeć
dookoła. Bez względu na to, czy celem jest zmienienie świata, czy też
znalezienie nowego pomysłu na biznes, wszyscy jesteśmy w stanie uczynić
o wiele więcej, niż nam się to wydaje”.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
248
PODZIĘKOWANIA
Sig Gutsche — to był trudny rok, ale jestem szczęśliwy, że zdążyłem porozmawiać
z Tobą na kilka tygodni przed Twoim odejściem. Nie dostrzegałem
tego wcześniej, ale teraz wiem już, że Trend Hunter jest w gruncie
rzeczy cyfrową ewolucją naszych cotygodniowych poszukiwań kolejnych
pomysłów na biznes.
Kyla Gutsche — za nieustępliwą walkę z przeciwnościami losu i zbudowanie
wspaniałego biznesu, który zmienił życie na lepsze tak wielu osobom.
Przedstawiając w tej książce Twoją historię i Twoje podejście do życia,
mam nadzieję, że dodam otuchy innym.
Shelby Walsh — za wszystko, co zrobiłaś dla tej książki, dla naszej firmy
oraz dla mojego życia jako dyrektor ds. badań w Trend Hunterze, prezes
i moja lepsza połowa. Dziękuję za nieustanne „tak” podczas powstawania
tej książki.
Jonathan Littman — za pracę redakcyjną i pomoc w ustaleniu struktury
tej publikacji. Pomogłeś mi dopracować poszczególne historie i — tak jak
czynisz to zawsze — podnieść ogólną jakość książki.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
250
Rick Horgan — za nieustępliwość i podniesienie jakości mojej pracy na
wyższy poziom. Twoja wizja jako redaktora naczelnego nie tylko zmieniła
kierunek, w jakim poszły prace nad tą książką, ale także moje podejście do
wykładów i wykorzystania osobistych historii jako narzędzia, które pozwala
lepiej przekazać komunikat.
Tina Constable — za ekscytację i wsparcie od pierwszego dnia pracy nad
tą książką aż do ostatniego!
Talia Krohn — za entuzjazm, redakcję i świetną pracę przy promowaniu
tej książki.
Jaime Neely — za wyjątkową pracę w charakterze starszego redaktora
w Trend Hunterze oraz głównego researchera w tym projekcie. To Ty dotarłeś
do najlepszych historii zamieszczonych w tej książce i wykonałeś
świetną robotę.
Armida Ascano — za pozytywną energię, jaką przekazałaś tej książce (i całemu
naszemu zespołowi) jako jedna z liderek Trend Huntera i jedna z najbardziej
barwnych autorek opisujących ten rollercoaster, który nazywamy
życiem.
Courtney Scharf — za wszystkie pomysły pozwalające zintegrować działalność
Trend Huntera z treścią tej książki oraz nieustający zapał.
Katherine Vong — za przeanalizowanie setek historii biznesowych podczas
zbierania materiału do tej książki i kontynuowanie tego projektu nawet
po odejściu z Trend Huntera do szkoły biznesu.
Gil Haddi — za ciężką pracę przy umawianiu wywiadów z ludźmi będącymi
jednymi z najtrudniejszych do skontaktowania się osób na tej planecie.
Jonathon Brown — za ambitną pracę zespołową, przygotowywanie wydarzeń
promocyjnych oraz zaplanowanie debiutu tej książki.
Misel Saban — za niezwykłą elastyczność i charyzmę przy pracy nad reklamą
tej książki.
PODZIĘKOWANIA
251
Pracownicy Trend Huntera i wszyscy, którzy pomagają w tworzeniu tej
witryny — za Wasz wkład i wspaniałe historie. Na szczególne podziękowania
zasłużyły następujące osoby: Taylor Keefe, Andrew Chow, Michael
Hemsworth, Tana Makmanee, Derek Cohen, Sarah St. Jules, Thomas
Wade-West, Meghan Young, Jana Pijak, Laura McQuarrie, Alyson Wyers,
Anne Booth, Farida Helmy, Vasiliki Marapas, Jamie Munro, Rahul Kalvapalle,
Jordy Eleni, Amelia Roblin, Michael Hines, Bianca Bartz, Jacob
Courtade, Katie Pagnotta oraz Marissa Brassfield.
Gillian MacKenzie — za to, że jesteś najlepszą agentką literacką w branży.
Zawsze jesteś wspaniałą sojuszniczką w tym ogromnym świecie wydawniczym.
Ayelet Gruenspecht, Megan Perritt, Derek Reed oraz Campbell Wharton
— za niezwykły entuzjazm, wskazówki oraz pomoc w wydaniu tej książki.
Dziękuję też wszystkim tym, którzy pomogli Trend Hunterowi, udzielając
wywiadów i rad, a są to: Robert Lang (origami), Diane von Furstenberg (DVF),
Hans Vriens (Red Bull), The Victoria’s Secret Team, Ron Finley (Gangster
Gardener), Jake Bronstein (Flint i Tinder), Steve Sasson (Kodak, wynalazca
cyfrowego aparatu fotograficznego), Sharon DiFelice (Crayola), Ned Loach
i Robert Gontier (360 Screenings), David Horvath (Uglydolls), Nicole DeBoom
(Skirt Sports), Matt Schnarr (Awake Chocolate), Sophia Amoruso
(Nasty Gal), Micha Kaufman (Fiverr), Josh Opperman (I Do Now I Don’t),
Robert Hintz i Greg Hodge (Beautiful People), Stephen Gold (IBM), Sang
Kim (Yakitori) oraz Taylor Conroy (Change Heroes).
I oczywiście dziękuję Wam, lojalni czytelnicy Trend Huntera oraz nasi
klienci — to Wy mieliście ogromny wpływ na wnioski, które przedstawiłem
w tej książce, pomagając sprawdzać w praktyce różne teorie biznesowe
przy wykorzystaniu technik big data.
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
252
MODELE ZAPREZENTOWANE W TEJ KSIĄŻCE
TRZY KROKI DO ZAKŁÓCENIA ZASTANEGO STATUS QUO
I. PRZEBUDZENIE: farmer kontra myśliwy
II. POLOWANIE: sześć schematów okazji
III. POCHWYCENIE ZDOBYCZY: znalezienie swojego pomysłu
I. PRZEBUDZENIE: farmer kontra myśliwy
Trzy pułapki farmera Trzy instynkty myśliwego
samozadowolenie nienasycenie
powtarzanie tego samego ciekawość
ochrona status quo pragnienie niszczenia
LEPIEJ I SZYBCIEJ. SPRAWDZONA ŚCIEŻKA DO NAJLEPSZYCH POMYSŁÓW
254
II. POLOWANIE: sześć schematów okazji
Konwergencja
Łączenie kilku sił
Świat fizyczny + świat cyfrowy
Łączenie ludzi
Łączenie marek
Tworzenie wartości dodanej
Akceleracja
Dążenie do perfekcji
Pozycjonowanie na wyższym poziomie
Wyróżnienie funkcji
Zmiana rozwiązania na nowe
Zmiana kierunku
Racjonalizacja/zmiana fokusu
Zmiana priorytetu
Odwrócenie
Efekt zaskoczenia
Grywalizacja
Cykliczność
Retro
Nostalgia
Pokoleniowość
Cykle gospodarcze
Sezonowość
Redukcja
Uproszczenie
Specjalizacja
Redukcja warstw i kroków
Współdzielenie
Crowdsourcing i crowdfunding
Subskrypcja
Zwiększenie efektywności
Dywergencja
Personalizacja
Kastomizacja
Status
Styl
Ekskluzywna przynależność
Bunt pokoleniowy
Fashionizacja
MODELE ZAPREZENTOWANE W TEJ KSIĄŻCE
255
III. POCHWYCENIE ZDOBYCZY: znalezienie swojego pomysłu
1. Obudź w sobie myśliwego.
2. Znajdź swoje łowisko.
3. Rozejrzyj się po obrzeżach w poszukiwaniu luźno powiązanych pomysłów.
4. Przesuń granice dalej.
5. Zbierz to, co znalazłeś, i połącz w klastry.
6. Odrzuć swoje pierwsze klastry.
7. Wykorzystując sześć poznanych schematów, jeszcze raz przeanalizuj swoje
pomysły.
